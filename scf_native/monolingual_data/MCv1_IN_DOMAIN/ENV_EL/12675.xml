<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>ΑΠΟ ΤΟ ΕΚΛΟΓΙΚΟ ΠΡΟΓΡΑΜΜΑ ΤΗΣ DIE LINKE « GLOCAL (Think GLObal act loCAL)</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>ΑΠΟ ΤΟ ΕΚΛΟΓΙΚΟ ΠΡΟΓΡΑΜΜΑ ΤΗΣ DIE LINKE « GLOCAL (Think GLObal act loCAL)</title>
						<author></author>
						<imprint>
							<publisher></publisher>
							<pubDate>2010-09-06 23:58:44.0</pubDate>
							<eAddress>http://costaszachariadis.wordpress.com/2009/09/30/%CE%B1%CF%80%CE%BF-%CF%84%CE%BF-%CE%B5%CE%BA%CE%BB%CE%BF%CE%B3%CE%B9%CE%BA%CE%BF-%CF%80%CF%81%CE%BF%CE%B3%CF%81%CE%B1%CE%BC%CE%BC%CE%B1-%CF%84%CE%B7%CF%83-die-linke/</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="el"/>
			</langUsage>
			<textClass>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/ENV_EL/12675.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">30/09/2009 — costaszachariadis</p>
			<p id="p2">Τζέιν Φόντα</p>
			<p id="p3">Η κοινωνική δικαιοσύνη και η ριζοσπαστική οικολογική αναδιάρθρωση του τρόπου ζωής και των οικονομικών συνθηκών είναι δυο όψεις του ίδιου νομίσματος. Έτσι η φιλόδοξη κλιματική προστασία δεν είναι μόνο σημαντική για την προστασία του φυσικού περιβάλλοντος αλλά την ίδια στιγμή μια συμβολή στη μάχη για παγκόσμια κοινωνικά δικαιώματα, εφόσον η προελαύνουσα κλιματική αλλαγή εντείνει μέρα με τη μέρα τη μάχη εκατομμυρίων ανθρώπων για επιβίωση. Ο σαφής καθορισμός της περιβαλλοντολογικής πολιτικής, ωστόσο, δεν πρέπει να οδηγήσει σε περαιτέρω διάσπαση της κοινωνίας σε «πλούσιους και φτωχούς». Η οικονομικά προσιτή ενέργεια και κινητικότητα πρέπει να εξασφαλιστούν και για τα χαμηλά οικονομικά στρώματα.</p>
			<p id="p4">Βάλτε τέλος στην εποχή της ατομικής ενέργειας και της ενέργειας από ορυκτά</p>
			<p id="p5">Η ριζική μετάβαση προς τις ανανεώσιμες πηγές ενέργειας αποτελεί βασική επένδυση στον οικολογικό και ειρηνικό 21ο αιώνα. Στη μάχη ενάντια στη κλιματική αλλαγή, οι εκπομπές αερίων θερμοκηπίου στη Γερμανία, πρέπει να μειωθούν κατά το ήμισυ σε σχέση το 1990, και μέχρι το 2020 να μειωθούν τουλάχιστον 90% σε σχέση με τα μέσα του 20ου αιώνα. Αυτοί που επενδύουν στην ανανεώσιμη ενέργεια σήμερα και μοιράζονται τη γνώση για τα αποθέματα ενέργειας με τις υποανάπτυκτες και τις αναπτυγμένες χώρες, δεν θα συμμετέχουν στους επερχόμενους πολέμους για πετρέλαιο και αέριο. Μεσοπρόθεσμα η Die Linke για το 2020 απαιτεί: το πεδίο της ηλεκτρικής ενέργειας, να αποτελείται, τουλάχιστον κατά το ήμισυ, από ανανεώσιμη ενέργεια, και στον τομέα θέρμανσης και ψύξης κατά το ένα τέταρτο. Είναι ιδιαίτερα σημαντικό, το δημόσιο να έχει επαρκή αποθέματα ενέργειας.</p>
			<p id="p6">Βασικό μας καθήκον για το μέλλον πρέπει να είναι η προσαρμογή στην ήδη συντελούμενη κλιματική αλλαγή. Η προστασία του περιβάλλοντος και το ζήτημα της κλιματικής αλλαγής πρέπει να λαμβάνονται υπόψη σε κάθε περίπτωση λήψης μέτρων για τη χρήση της γης, την αστική ανάπτυξη, τις συγκοινωνίες και την συντήρηση και προστασία των παράκτιων περιοχών και των τοπίων.</p>
			<p id="p7">Η ενεργειακή μετάβαση μπορεί να επιτευχθεί μόνο αν αυξηθεί η ενεργειακή επάρκεια και αν ταυτόχρονα αποθηκεύονται μεγάλα ποσά ενέργειας. Χρειαζόμαστε μία οικολογική επανάσταση ενσωματωμένη σ’ έναν εναλλακτικό τρόπο ζωής. Μεσοπρόθεσμα, όλη η ενέργεια που χρειάζεται η Γερμανία, πρέπει να προσφέρεται από ανανεώσιμες πηγές.</p>
			<p id="p8">Επιστημονικές έρευνες έχουν δείξει ότι είναι εφικτό να παραχθούν ενεργειακά αποθέματα από τις ανανεώσιμες πηγές, χωρίς πυρηνική ενέργεια και να σταματήσει μεσοπρόθεσμα η παραγωγή ενέργειας μέσω άνθρακα. Επιμένουμε σε αυτόν το στόχο μ’ όλες μας τις δυνάμεις. Αντιτιθέμαστε στον σχεδιασμό και την υλοποίηση νέων εγκαταστάσεων παραγωγής ενέργειας με άνθρακα, όπως και στην ψευδαισθητική λύση που προπαγανδίζεται από την ενεργειακή βιομηχανία, της υπόγειας συμπίεσης του διοξειδίου του άνθρακα. Οι απαραίτητες μεταρρυθμίσεις στα μεταλλεία πρέπει να γίνουν με οικολογική και κοινωνική συνείδηση.</p>
			<p id="p9">Το σύστημα ανταλλαγής εκπομπών αερίων της ΕΕ έχει μέχρι στιγμής αποτύχει ως μέσο της ΕΕ για την προστασία του περιβάλλοντος. Τα ετήσια κέρδη για την ενέργεια έχουν αυξηθεί σε δισεκατομμύρια, χωρίς να έχει συνεισφέρει καθόλου στην προστασία του περιβάλλοντος. Στο μέλλον, πρέπει να επιβληθούν δραστικά πιο αυστηροί περιορισμοί για εκπομπές αερίων θερμοκηπίου σε εγκαταστάσεις παραγωγής ενέργειας και επιχειρήσεις.</p>
			<p id="p10">Η κοκκινο-πράσινη συναίνεση του 2000 για τα πυρηνικά είναι άνευ νοήματος, αφού εξυπηρετεί κυρίως τα κερδοσκοπικά συμφέροντα της πυρηνικής βιομηχανίας. Η λειτουργία των πυρηνικών εγκαταστάσεων ενέχει υψηλούς κινδύνους. Εξασφαλίζει την φύλαξη πυρηνικών αποβλήτων για περισσότερο από ένα εκατομμύριο χρόνια χωρίς καμία εγγύηση. Το φιάσκο στους χώρους αποθήκευσης πυρηνικών αποβλήτων Asse και Morsleben αποδεικνύει πόσο αμελής είναι αυτή η πρακτική μέχρι σήμερα. Επομένως η Die Linke απαιτεί το άμεσο και αμετάκλητο κλείσιμο όλων των ιδιωτικών εγκαταστάσεων και την απαγόρευση εξαγωγής πυρηνικής τεχνολογίας. Η μεταφορά πυρηνικών αποβλήτων πρέπει να σταματήσει μέχρι να επιλυθεί επαρκώς το πρόβλημα της αποθήκευσής τους.</p>
			<p id="p11">Θέλουμε να μετατραπούν οι επιχειρήσεις του χώρου της ενέργειας σε δημόσια ιδιοκτησία και να τεθούν υπό δημοκρατική εποπτεία. Το ενεργειακό καρτέλ πρέπει να διαλυθεί, η παροχή ενέργειας να περάσει κατά κύριο λόγο στους δήμους και βαθμιαία να διαλυθούν τα μονοπώλια της ενέργειας.</p>
			<p id="p12">Δώστε στην εργασία, τις συγκοινωνίες και την γεωργία, νέα οικολογική κατεύθυνση</p>
			<p id="p13">Δεν είναι μόνο η εποχή του πετρελαίου που φτάνει αμετάκλητα. Και άλλα ακατέργαστα υλικά εκλείπουν επίσης. Ως εκ τούτου, αυτός ο χείμαρρος υλικών που ρίχνονται στις βιομηχανικές κοινωνίες μας πρέπει να μειωθεί στο 1/10 κατά τις ερχόμενες δεκαετίες. Η καπιταλιστική ανάπτυξη πρέπει να αντικατασταθεί με έναν βιώσιμο τρόπο ζωής και οικολογικο-κοινωνική διαχείριση.</p>
			<p id="p14">Η συγκοινωνία είναι ο μοναδικός τομέας στη Γερμανία που προκαλεί κλιματική επιβάρυνση. Γι’ αυτό η Die Linke παλεύει για μία οικολογική αλλαγή στο πεδίο των μεταφορών. Τα Μέσα Μαζικής Μεταφοράς (ΜΜΜ) πρέπει να επεκταθούν σε μαζικό επίπεδο και να γίνουν προσβάσιμα για τα Άτομα Με Ειδικές Ανάγκες (ΑΜΕΑ) και σαφώς πιο οικονομικά. Οι συγκοινωνίες δεν πρέπει να περιορίζουν, εξαιτίας του ακριβού εισιτηρίου την κοινωνική ζωή των ανθρώπων.</p>
			<p id="p15">Τα σιδηροδρομικά δίκτυα και τα αστικά μέσα μεταφοράς πρέπει να αναπτυχθούν. Εναντιωνόμαστε στην ιδιωτικοποίηση του σιδηρόδρομου και των ΜΜΜ. Πρέπει να εφαρμοστεί μία στρατηγική κοντινών αποστάσεων με την αρωγή ενεργητικού συγκοινωνιακού, δομικού και περιφερειακού σχεδιασμού. Πρέπει να προωθηθεί πιο ενεργητικά η κυκλοφορία των πεζών. Η διακίνηση αγαθών πρέπει να γίνεται μέσω των σιδηροδρομικών και των υδάτινων γραμμών αντί των οδικών.</p>
			<p id="p16">Η εναέρια κυκλοφορία είναι περισσότερο επιβλαβής για το περιβάλλον από κάθε άλλου είδους μετακίνηση και ταυτόχρονα η πιο υψηλά επιδοτούμενη. Η κηροζίνη και το βαρύ μαζούτ πρέπει να φορολογηθούν, να πάψει η απαλλαγή της διεθνούς εναέριας κυκλοφορίας αυξάνοντας τον φόρο προστιθέμενης αξίας.</p>
			<p id="p17">Η κατανάλωση καυσίμων και ενέργειας από όλους τους μεταφορείς πρέπει να μειωθεί αισθητά. Τα βιοκαύσιμα δεν αποτελούν εναλλακτική για μία ριζοσπαστική αλλαγή στην πολιτική των μέσων μεταφοράς. Η αυξημένη καλλιέργεια μεγάλης κλίμακας συγκομιδής μονοκαλλιεργειών για βιοκαύσιμα αυξάνει την παγκόσμια πείνα και επιταχύνει την τροπική αποψίλωση. Η χρήση οργανικών αποβλήτων και «ενεργειακών καλλιεργειών» για να παραχθεί θερμότητα και ενέργεια είναι πολύ πιο αποτελεσματική από την χρήση καυσίμων.</p>
			<p id="p18">Η Die Linke απαιτεί:</p>
			<p id="p19">•Ολική αναδόμηση της ενεργειακής βιομηχανίας: Ν’ ασκηθεί πίεση για άμεση χρήση ανανεώσιμων πηγών ενέργειας για την αναπαραγωγή ηλεκτρικού ρεύματος. Να κάνουμε την Κίνηση Ανανεώσιμων Πηγών Ενέργειας περισσότερο αποτελεσματική. Να πιέσουμε για συμπαραγωγή θερμότητας και ηλεκτρισμού. Δημιουργία ενός ταμείου εξοικονόμησης ενέργειας που να εστιάζει σε προγράμματα επιχορήγησης χαμηλόμισθων οικογενειών. Αυστηρότερα μέτρα για την υπερκατανάλωση ρεύματος στις επιχειρήσεις και απαγόρευση αναμονής λειτουργίας (stand by) των οικιακών συσκευών, που καταναλώνουν περισσότερα από 1 βατ. Εφαρμογή του προγράμματος «Top Runner» για τις ηλεκτρικές συσκευές, (ΣτΜ: Πρόγραμμα θέσπισης επιδιωκόμενων ενεργειακών επιδόσεων βάσει της απόδοσης των πλέον αποδοτικών προϊόντων ανά κατηγορία και όχι συναρτήσει της μέσης απόδοσης των προϊόντων ανά κατηγορία). Θερμομόνωση στα υπάρχοντα κτίρια και τα νεόδμητα κτίρια να είναι κλιματικής ουδετερότητας. Νομοθέτηση προδιαγραφών για οικολογική χρήση της αστικής γης. Κλείσιμο των Gorleben και Konrad Shaft ως τόπων τελικής αποθήκευσης αποβλήτων. Εξεύρεση νέων τόπων αποθήκευσης με διάφανο και νόμιμο τρόπο, για τον έλεγχο της πυρηνικής βιομηχανίας. Άμεση και αμετάκλητη παραίτηση από τη πυρηνική βιομηχανία. Εθνικοποίηση της ενέργειας και του αερίου. Επαναδημοτικοποίηση των βασικών στοιχείων των ενεργειακών αποθεμάτων. Χορήγηση επιδοτήσεων. Εγγύηση παροχής ηλεκτρισμού και θέρμανσης σε όλους. Φορολόγηση των εμπορικών συναλλαγών εκπομπής ενέργειας. Έλεγχος της τιμής του ρεύματος και του αερίου από το κράτος και καθιέρωση συμβουλευτικών επιτροπών του καταναλωτή. Δημοπρασία των πιστοποιητικών εκπομπών, αντί δωρεάν παραχώρησης. Χρήση της δημοπρασίας για προστασία του περιβάλλοντος και για προστασία της επίδρασης της μετατροπής ενέργειας. Βαθμιαία να γίνουν οι περιορισμοί του διοξειδίου του άνθρακα περισσότερο αυστηροί για τη βιομηχανία και τα ΙΧ. Καμία εισαγωγή γεωργικής ενέργειας από χώρες εκτός ΕΕ και εστίαση στη συμπαραγωγή θερμότητας και ενέργειας στη χρήση βιομαζών.</p>
			<p id="p20">•Οικολογική αναδόμηση της ενεργειακής βιομηχανίας: Δημιουργία διαδικασιών παραγωγής και βιώσιμων προϊόντων. Προτεραιότητα στην περιφερειακά οικονομικά κυκλώματα. Κατάργηση επιχορηγήσεων και φοροαπαλλαγών που επιβαρύνουν το περιβάλλον. Να τεθούν κοινωνικά και περιβαλλοντολογικά κριτήρια στις επιχειρήσεις και στην εξεύρεση πόρων. Αυστηροποίηση των κριτηρίων έγκρισης και καταγραφής χημικών ουσιών. Να καταργηθεί η γενική πρακτική της αποτέφρωσης αποβλήτων. Προτεραιότητα σ’ εναλλακτικές διαδικασίες διαχείρισης αποβλήτων όπως οι μηχανικές ή βιολογικές. Άμεση αύξηση των προϋποθέσεων για τους αποτεφρωτές σύμφωνα με τις τελευταίες τεχνολογικές και επιστημονικές επιταγές. Απαγόρευση της εξαγωγής αποβλήτων εκτός συνόρων.</p>
			<p id="p21">•Περιβαλλοντολογική και χωρίς περιορισμούς μετακίνηση για όλους: Επέκταση των ΜΜΜ. Αύξηση των κονδυλίων για επέκταση των σιδηρομεταφορών τουλάχιστον 2,5 δισ ευρώ αιτησίων. Αύξηση των παροχών αποκέντρωσης. Διασφάλιση και επέκταση της νομοθεσίας για ταξίδια μεγάλων αποστάσεων. Μείωση κατά 7% στο φόρο προστιθέμενης αξίας στα σιδηροδρομικά εισιτήρια. Δημιουργία πανεθνικού επιδοτούμενου εισιτηρίου και επιδοτούμενης εκπτωτικής κάρτας για χαμηλόμισθους. Μεταφορά ποδηλάτων μέσω του ηλεκτρικού σιδηρόδρομου. Όριο ταχύτητας 120χλμ στους δρόμους αυξημένης ταχύτητας. Ανάκληση της νομοθεσίας «γρήγορης διαδρομής» για τον προγραμματισμό υποδομής της κυκλοφορίας. Κανένας νέος αυτοκινητόδρομος. Καμία ιδιωτικοποίηση του οδικού δικτύου και της συντήρησής του. Αύξηση των αδειών των οδηγών φορτηγών. Απαγόρευση της εισόδου υπέρογκων φορτηγών (monster truck). Επιμήκυνση των κινήτρων (μέσω των φόρων) για εγκατάσταση στα αυτοκίνητα φίλτρων αιθάλης που λήγουν το 2009. Τέλος στις επιχορηγήσεις των αεροδρομίων. Επιβολή φόρου κηροζίνης και αεροπορικού εισιτηρίου. Απαγόρευση των νυχτερινών πτήσεων. Αύξηση ελέγχου ηχορύπανσης και μείωση σχετικών εκπομπών.</p>
			<p id="p22">•Προστασία της φύσης και συγκρατημένη χρήση: Επίσπευση του ορισμού και της δικτύωσης των προστατευόμενων περιοχών. Σύνδεση προστασίας με το διεθνές δίκαιο για τις μεγάλες προστατευόμενες περιοχές (Αρκτική, Ανταρκτική, ωκεανοί, τροπικά δάση, βόρεια δάση κλπ) για να σταματήσει η περαιτέρω εκμετάλλευση. Να σταματήσει η ιδιωτικοποίηση προστατευόμενων περιοχών (εξαίρεση: περιβαλλοντολογική και οικολογικοί οργανισμοί). Δραστική μείωση εκμετάλλευσης της γης -ακατέργαστου χώματος. Αύξηση των ακατέργαστων -ακαλλιέργητων περιοχών. Επέκταση των περιοχών συγκράτησης του νερού. Επέκταση της προστασίας των ελών. Εκτενής πληροφόρηση, συμμετοχή και νομική κάλυψη των δικαιωμάτων για τους πολίτες, και για τις περιβαλλοντολογικές και οικολογικές οργανώσεις. Καθολική απαγόρευση των πειραμάτων σε ζώα, εκτός εξαιρετικών περιπτώσεων. Εναλλακτικές πειραματικές μέθοδοι πρέπει να διαδοθούν. Περιβαλλοντολογική εκπαίδευση, σύμφωνα με τις επιταγές της Ουνέσκο για την επιμόρφωση σχετικά με την πράσινη ανάπτυξη, σε όλα τα επίπεδα εκπαίδευσης, μέσω επιχορηγούμενων προγραμμάτων.</p>
			<p id="p23">Μετάφραση:</p>
			<p id="p24">Notify me of new posts via email.</p>
			<p id="p25">Υπέγραψε εδώ για την Κοπεγχάγη</p>
			<p id="p26">Ετικέτες</p>
			<p id="p27">Email check failed, please try again</p>
			<p id="p28">Sorry, your blog cannot share posts by email.</p>
		</body>
	</text>
</cesDoc>
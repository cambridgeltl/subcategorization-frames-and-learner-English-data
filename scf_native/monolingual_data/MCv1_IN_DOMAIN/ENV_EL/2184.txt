Ενημερωμένος Πολίτης = Ενεργός Πολίτης! Αγωνίζεται για ποιότητα ζωής, καθαρό περιβάλλον, κατάλληλο πόσιμο νερό, προστασία φυσικού και πολιτιστικού πλούτου, καταπολέμηση  κλιματικής αλλαγής, καθαρή ενέργεια, ενεργειακή απόδοση, καθαρή βιομηχανία, περιβαλλοντική ευθύνη. Για πρόσβαση στην περιβαλλοντική πληροφόρηση και συμμετοχή στη λήψη αποφάσεων. Ενεργοί Πολίτες = Δύναμη, αξιοπρέπεια και σθένος.
Εμφάνιση νεότερων αναρτήσεων με την ετικέτα εξασθενές χρώμιο . Εμφάνιση παλαιότερων αναρτήσεων
Εμφάνιση νεότερων αναρτήσεων με την ετικέτα εξασθενές χρώμιο . Εμφάνιση παλαιότερων αναρτήσεων
26 Αυγ 2010
Χρόνια τώρα μιλάμε και λέμε, για την “νέα συσσωρευμένη γνώση” σχετικά με την ιδιαίτερη επίδραση του εξασθενούς χρωμίου πάνω στην ανθρώπινη υγεία και την αναγκαιότητα ειδικών μέτρων ώστε να μην ανιχνεύεται καθόλου, αυτός ο αποκλειστικά ανθρωπογενής, πολλαπλά επικίνδυνος ρύπος στο περιβάλλον των ανθρώπων ( πχ. Νερό,αέρας, χώμα κ.λ.π.). Μέχρι πρόσφατα, οι διάφοροι φορείς και οι εξουσίες, μας έλεγαν ότι “δεν έχουν βάση” τα λεγόμενα μας.
Καθώς, σειρά από δημοσιεύσεις τεκμηρίωναν τους ισχυρισμούς μας, άρχισε να υποχωρεί, η αντίδραση τους για την “επιστημονική βασιμότητα -εγκυρότητα” των απόψεών μας. Όμως επέμεναν στην αναγκαιότητα ύπαρξης και σκοπιμότητα χρήσης του εξ ασθενούς χρωμίου και μας χαρακτήριζαν “ρομαντικούς” και μας κατηγορούσαν για έλλειψη ρεαλισμού σε σχέση με το ζητούμενο. Πολλοί, σε πολλούς φορείς, επέμεναν , με έναν εξοργιστικό τρόπο,να αγνοούν τα νέα επιστημονικά δεδομένα,με το επιχείρημα ότι: Οι πληροφορίες αυτές και τα δεδομένα δεν είχαν νομικό -διοικητική υπόσταση. Διότι ,όπως ισχυρίζονταν δεν είχαν συμπεριληφθεί στις “επίσημες αποφάσεις και στις καθοδηγητικές οδηγίες των ευρωπαϊκών οργάνων”. Έτσι κατέληγαν και καταλήγουν να μην δέχονται “να αναγνωρίσουν” τέτοιους κινδύνους από την παρουσία του εξασθενούς χρωμίου και τις ενώσεις του, στο πόσιμο νερό. Η θέση αυτή ήταν λάθος και τώρα γίνεται ακόμη εμφανέστερο ότι είναι οδυνηρό πλέον λάθος. Διότι :
Από αρχής, Ήδη από το 2006 ,στην καθοδηγητική οδηγία 1907/2006, γνωστή ως REACH, που έμπαινε σε πλήρη ισχύ και στην Ελλάδα, από 1η Ιουνίου 2007, και την είχαν ψηφίσει ευρωβουλευτές όλων των ελληνικών κομμάτων, είχε συμπεριληφθεί μια από τις ενώσεις του εξασθενούς χρωμίου στην λίστα των “Πάρα Πολύ Επικίνδυνων Ουσιών”, με αναγνώριση τις “τριπλής δράσης της”. Αυτό σήμαινε ότι για τις ουσίες αυτές, δεν υπήρχε και δεν μπορούσε να υπάρξει τοξικολογικά οριακή ασφαλής συγκέντρωση (δόση). Αιτία ήταν, ότι οι ενώσεις που είχαν καταταχτεί στην λίστα αυτή, και που εμφάνιζαν την ταυτόχρονη “τριπλή δράση” πάνω στην ανθρώπινη υγεία. {( καρκινογένεσης(Κ). Μεταλλαξιογόνες (Μ) .Και Τερατογόνες (Τ) δηλαδή: μπορούν να παρεμβάλλονται στην ανθρώπινη αναπαραγωγική διαδικασία, δημιουργώντας παρενέργειες που μπορούν να καταλήξουν σε Τερατογένεση )} Με τέτοια τοξικολογικά δεδομένα λοιπόν, για μια χημική ένωση, είναι αδύνατον να υπολογισθεί ένας αποδεκτός “βαθμός κινδύνου” (κατά την λογική του risk Assessment) και επομένως για τις ουσίες Κ.Μ.Τ. Ιδιοτήτων, (Όπως το εξασθενές χρώμιο) εγένετο δεκτό από τότε ότι: “Δεν υπάρχει ασφαλής “δόση” (άρα και ασφαλές όριο συγκέντρωσης στον αέρα,το νερό,το χώμα κ.λ.π.) σε σχέση με τις επιδράσεις τους στην ανθρώπινη υγεία.
Από τότε: Πολλοί έστρεψαν την προσπάθεια τους να αμφισβητήσουν την ακρίβεια των απόψεων μας, παίζοντας με τα ίδια την τοξικολογία και τον τρόπο που παράγει τα δεδομένα της.
Την μια, αμφισβητούσαν την σοβαρότητα των μελετών τοξικότητας, με το να ισχυρίζονται” ότι γίνονται σε πειραματόζωα” και άρα δεν υπάρχουν αναλογίες των παρατηρούμενων επιπτώσεων στους ανθρώπους. Την άλλη, έπαιζαν με τις πιθανότητες, τις κινηματικής των χημικών αντιδράσεων και τους βαθμούς αποδόσεως μιας χημικής αντίδρασης και έλεγαν με σπουδή και βεβαιότητα ότι: Ναι μεν το εξ ασθενές, άμα το καταπίνουμε κάνει ζημιά αλλά τελικά δεν υπάρχει επίδραση εξασθενούς χρωμίου με το τοξινομένο Νερό που πίνουμε , διότι κατά την κατάποση, αυτό μετατρέπεται όλο σε τρισθενές, και άρα γίνεται θρεπτικό! Ιχνοστοιχείο!! στο στόμα και το στομάχι μας.
Νομίζω όμως ότι: Η είδηση που μας έρχεται τώρα, μπορεί πια και βάζει “τελεία και παύλα” στην όλη υπόθεση τις “αμφισβήτησης των επιδράσεων του εξασθενούς χρωμίου στον άνθρωπο,ταυτόχρονα “βάζει κάθε κατεργάρη στον πάγκο” των ευθυνών του, όπως επίσης καθορίζεται πλέον και η παραπέρα τύχη, όλων των χημικών ενώσεων του εξασθενούς χρωμίου , σαν υλικά που μπαίνουν για χρήση στις βιομηχανικές παραγωγές, στον Ευρωπαϊκό χώρο!!. Η Είδηση λοιπόν μας λέει ότι: Στις αρχές Ιουνίου 2010,Οι επίσημοι εκπρόσωποι, εξειδικευμένοι φορείς, για τα χημικά, όλων των κρατών μελών τις Ευρωπαϊκής Ένωσης , στην Ευρωπαϊκή Επιτροπή Xημικών Yλικών (European chemicals Agency Ε.CH.A, όπου Την Ελλάδα εκπροσωπεί το Γενικό Χημείο Του Κράτους) συμφώνησαν ομόφωνα για την μετάταξη 8 νέων χημικών ουσιών και την ένταξη τους στην λίστα των”Πλέον Επικίνδυνων Χημικών” του κανονισμού REACH.
Οι τεσσάρες από τις 8 ουσίες ήταν ενώσεις του εξ ασθενούς χρωμίου. (ήτοι: Χρωμικό Νάτριο, Διχρωμικό Αμμώνιο, Χρωμικό κάλιο, Διχρωμικό κάλιο). Όλες τους, βιομηχανικής χρήσεως πρώτες ύλες, με εκτεταμένη χρήση σε πολλές σπουδαίες βιομηχανικές τεχνολογίες αλλά και συνηθισμένη πηγή ρύπανσης περιβάλλοντος και χώρων εργασίας με εξ ασθενές χρώμιο.
Η αίτια που ενέκριναν την μετάταξη των ενώσεων του εξ ασθενούς χρωμίου ήταν ότι : Η εισηγήτρια χώρα (Γαλλία), με την εκτεταμένη ειδική μελέτη της και μετά από εκτενή διαβούλευση με τους εκπροσώπους των βιομηχανιών που χρησιμοποιούν τα υλικά αυτά και τα ευρωπαϊκά συνδικάτα, έφτασε να αναγνωρίζει ότι οι ουσίες αυτές επιφέρουν “την τριπλή επίδραση” στον ανθρώπινο οργανισμό Κ.Μ.Τ. Και πάρα το ότι είναι δύσκολο (είτε αδύνατον) να υποκατασταθούν σε ορισμένες βιομηχανικές εφαρμογές, Έφτασαν να εισηγούνται και αποδέχονται ότι: Είναι ανάγκη, στο όνομα τις προστασίας τις δημόσιας υγείας να ενταχθούν τα χημικά αυτά στην Λίστα των “Πλέον Επικίνδυνων Χημικών “του REACH ,έστω και αν “το κόστος -όφελος” από αυτήν την απόφαση είναι μεγάλο για τους παραγωγούς που τα χρησιμοποιούν. Οι άλλες ενώσεις που εντάχθηκαν είναι το τριχλωροαιθυλένιο, (εισηγήτρια Γαλλία,), το βορικό οξύ,(εισηγήτρια Γερμανία),το δινάτριο άλας του τετραβορικού οξέως και μια ενυδατωμένη μορφή επταοξειδίου του δινάτριου-τετραβορικου οξέως.(εισηγήτρια Δανία).
Συνέπειες, μιας τέτοιας απόφασης, είναι ότι τα υλικά αυτά μπαίνουν άμεσα, σε ιδιαίτερο καθεστώς έγκρισης αδειοδότησης κυκλοφορίας και ελεγχόμενο καθεστώς χρήσης στις παράγωγες ,λόγω ειδικής επικινδυνότητας. Ανήκουν πλέον στην ειδική κατηγορία ειδικών- επικίνδυνων χημικών υλικών ,που η πώληση τους γίνεται μόνον από κατόχους ειδικής άδειας διάθεσης του προϊόντος, ενώ η χρήση τους επιβάλει ειδική περιβαλλοντική αδειοδότηση εγκατάστασης όπου αυτά θα χρησιμοποιούνται.
Τα χημικά υλικά που εντάσσονται στην λίστα των “Πλέον Επικίνδυνων Χημικών” του REACH, ονοματίζονται και υλικά τις Λίστας “Υποκατέστησε το, τώρα”, μιας και συνοδεύονται από ολόκληρη σειρά εξειδικευμένων μέτρων προστασίας τις υγείας στην δουλειά, ειδικές απαιτήσεις και προδιαγραφές καθαρότητας τελικού προϊόντος, που έχει δουλευτεί με τέτοια υλικά. Όπως και ειδικές απαιτήσεις κατασκευών και αξιοπιστίας εργοστασίου, που θα τα δουλέψει και προληπτικά μέτρα ασφάλειας και προστασίας περιβάλλοντος. Τελικά είναι τέτοια τα μέτρα και οι όροι εργασίας με αυτά τα υλικά ,που συμφέρει να σταματήσει η χρήση τους και η παραγωγή να γίνεται με άλλα φιλικότερα υλικά.
Όμως: Νομίζω χρήσιμο θα ήταν να προσπαθήσουμε να κατανοήσουμε την σημασία και την χρησιμότητα ορισμένων εννοιών της τοξικολογικής σκέψης. Μια από αυτές είναι: Ο “Υπολογισμός του βαθμού κινδύνου” που μπορεί αντιμετωπίσει ένας άνθρωπος, όταν έρθει αντιμέτωπος με ένα επικίνδυνο ειδικό χημικό υλικό, με έναν συγκεκριμένο τρόπο επίδρασης και δυειίδησης. Είναι μια επιστημονικό- πολιτική πλέον λογική, που λογαριάζει συνήθως τα ρίσκα , του εκτεθειμένου στον κίνδυνο, άλλα χωρίς να δίνει λόγο και τελικά να ρωτά την ατομική γνώμη του δυνητικά παθόντα.
Είναι μια προσπάθεια σαν και αυτές που χαρακτηρίζουμε “Λέει ότι φροντίζει για εμάς χωρίς εμάς” . Όμως Ισχυρίζονται όλοι ,ότι είναι μια “αναγκαία “ μεθοδολογία, γιατί στο τέλος τις γραφής “κάτι πρέπει να γίνει” και κάπου πρέπει να καταλήγει το πρακτέο!!!!. Είναι η μέθοδος σκέψης, η οποία προσπαθεί να δει τα δεδομένα τις τοξικολογίας και τα συμφέροντα ,από περισσότερες τις μιας σκοπιάς.( πέραν από αυτήν την απλή,που επιβάλει η τοξικολογική προστασία τις Υγείας). Είναι μια λογική “λάστιχο”, που εύκολα παίρνει “το σχήμα των συμφερόντων” που καλείται να εξυπηρετήσει, σε σχέση με τα διάφορα μπλοκ εξουσιών και οικονομικών συμφερόντων. Πορεύεται παζαρεύοντας, όρια και συγκεντρώσεις ασφαλών δόσεων “ενός τοξικού χημικού υλικού που επιδρά μεμονωμένα”.
Για χρόνια τώρα, παράγει τόμους ολόκληρους ερευνητικής βιβλιογραφίας και πασχίζει να κρατήσει, μια σειρά από χημικές πρώτες ύλες και υλικά, σημαντικής τεχνικής και οικονομικής σημασίας, σε ενεργή χρήση, ανεξάρτητα αν χαρακτηρίζονται από μια συμπεριφορά που τις κατατάσσει στις ειδικές- επικίνδυνες χημικές ύλες. Το πασχίζουν καθώς προσδιορίζουν “τον βαθμό κινδύνου” αφ' ενός μεν, με τα κριτήρια “τις πρόληψης και προφύλαξης” από τις συνέπειες χρήσεως κάθε ενός χημικού υλικού (Επιστημονική Θεώρηση τις ασφαλούς συγκέντρωσης- δόσης του) και αφ' έτερου δε,σε συνδυασμό με τα κριτήρια “κόστους- οφέλους”για την χρήση του χημικού αυτού υλικού.
Καταστάσεις και παζάρια όπου: Η σειρά από τα κοινωνικό- οικονομικά και πολιτικά κριτήρια, μπορούν και να πρυτανεύσουν και τότε ,αυτοί που αποφασίζουν, καταλήγουν στην αναγκαιότητα παράτασης χρήσης, ενός χημικού υλικού ,στις βιομηχανικές παραγωγές και στην αναγκαιότητα τις παρουσίας του στα τελικά προϊόντα. Βέβαια για να εξιλεωθούν και να κρατούν τα προσχήματα, κανονίζουν να βάζουν ταυτόχρονα: Όρους ασφαλούς χρήσεως και καθορίζουν ότι: Πρέπει να τηρούνται συγκεκριμένα μέτρα προφύλαξης ώστε, η ελευθέρωση και η επίδραση αυτού του ενός χημικού υλικού στην υγεία των ανθρώπων, να μην ξεπερνά κάποια όρια συγκεντρώσεων (δόσεων) και έτσι το ρίσκο να κρατιέται σε αριθμητικά όρια θυματοποίησης, που αυτοί κρίνουν ότι μπορεί να είναι αποδεκτό από την κοινωνία .(π,χ Ένας στους 100, είτε 1 στους 1000 κ.λ.π. Συνηθέστατα 1 στο 1.000.000). Επομένως: Μέσα από έναν συγκερασμό συμφερόντων, πολιτικής σκοπιμότητας και αναγκαιοτήτων για την προστασία τις δημόσιας υγείας, είναι δυνατόν να καθορίζονται κάποια όρια “σχετικής ασφάλειας χρήσης “ για ένα τοξικό χημικό υλικό και κατά συνέπεια, να επιτρέπεται και το πέρασμα του, μέχρι μια ορισμένη συγκέντρωση- δόση και στο γενικότερο περιβάλλον (και τα συστατικά του( π,χ αέρας,νερό,χώμα κ.λ.π.)) που διαθέτουμε για διεξαγωγή τις ανθρώπινης ζωής.
Όμως τώρα πλέον τα πράγματα δεν είναι τόσο άπλα. Εκεί που δεν χωρά ο οποιοσδήποτε “λογαριασμός του βαθμού κινδύνου” και δεν σηκώνει παζάρι και την παρεμβολή οποιασδήποτε “ασφαλούς συγκέντρωσης”(δόσης) είναι για τα Κ.Μ.Τ. Χημικά υλικά. (Καρκινογεννετικά, Μεταλλαξιογόνα, Τερατογεννετικά).
Η είδηση λοιπόν είναι σαφής,η λίστα αυτή του REACH έχει πλέον εμπλουτισθεί με 38 τέτοια χημικά υλικά και για αυτά δεν υπάρχει όριο παζαρέματος.
Επίσης μετά και αυτήν την είδηση είναι πλέον γεγονός ότι: Οι χρησιμοποιούμενες χημικές πρώτες ύλες και τα βοηθητικά χημικά παραγωγών, μαζί με την απόλυτη διευκρίνηση των “ τεχνολογικών διαδικασιών“ που θα επιλέγεται να χρησιμοποιηθούν σε μια προτεινόμενη παραγωγική διαδικασία, (π,χ. Σε μια πρόταση επένδυσης) είναι και πρέπει να γίνουν τα καθοριστικά στοιχειά “του βαθμού ενόχλησης” που μπορεί να δώσει η επένδυση . Νομίζουμε και προτείνουμε αυτή να είναι η κύρια και καθοριστική βάση για την αναγνώριση μιας παραγωγής, σαν ειδικής -επικίνδυνης για την ανθρώπινη υγειά και την υγεία περιβάλλοντος. Επομένως και για την κατά νόμο κατάταξη της.
Άρα : αυτά πρέπει να είναι το κύριο εργαλείο για την αδειοδότηση χωροθέτησης και επίσης την περιβαλλοντική αδειοδότηση μιας επένδυσης παραγωγικής, με ανανεώσιμες άδειες λειτουργίας.
Όμως επειδή η επιστημονική γνώση δεν σταματά, θα πρέπει από τώρα, να ξέρουμε και να θυμηθούμε ότι στις ίδιες προϋποθέσεις έγκρισης χωροθέτησης και περιβαλλοντικής αδειοδότησης οδηγούν και τα νέα επιστημονικά τοξικολογικά συμπεράσματα που προκύπτουν, τώρα πλέον από την γνώση, όχι τις τοξικολογικής επίδρασης μιας μεμονωμένης χημικής τοξικής ουσίας, αλλά τις ταυτόχρονης επίδρασης ΜΙΓΜΑΤΩΝ ΧΗΜΙΚΩΝ ΟΥΣΙΩΝ στο περιβάλλον και στην ανθρώπινη ζωή.
Και δυστυχώς η συνολική επίδραση τους δεν είναι πλέον απλή, έστω απλά αθροιστική , αλλά εκθετική, π,χ, τα τοξικά βαρέα μέταλλα δεν εμφανίζονται ποτέ μόνα τους. Εκεί που θα βρείτε εξ ασθενές χρώμιο εκεί θα συναντηθεί να συν -υπάρχει και “εν μίγματι”να επιδρά μόλυβδος, υδράργυρος, είτε νικέλιο και ψευδάργυρος κ.ο.κ. Δηλαδή “ου γαρ έρχεται μόνον”. Οπότε “βράσε όριζαν!!! Δια τούτο τολμώ και λέω από τώρα “Κάλιο γαϊδουρόδενε παρά γαϊδουρογύρευε” ή αλλιώς “κάλιον το προλαμβάνειν παρά το θεραπέυειν “!!!!!!
Και η κοινωνία και το κράτος άλλο εργαλείο από “την έγκυρη και σοβαρή “κρατική αδειοδότηση παράγωγων” δεν έχει για να προστατευθεί.
Της ΝΑΝΤΙΑΣ ΒΑΣΙΛΕΙΑΔΟΥ
Απόφαση-σταθμός του Πρωτοδικείου Χαλκίδας βάζει τέλος στην αγωνία χιλιάδων κατοίκων του Δήμου Μεσσαπίας, που εδώ και καιρό αναζητούν απαντήσεις σχετικά με το πόσιμο νερό της περιοχής τους.
Τα βιομηχανικά τοξικά απόβλητα ευθύνονται συχνά για τη μόλυνση των υδάτων.
Η απόφαση 1158/2010 απαγορεύει προσωρινά στο δήμο και την εταιρεία ύδρευσης ΔΕΥΑΜ να διανέμουν στην περιοχή νερό για οποιαδήποτε χρήση (οικιακή και βιομηχανική), το οποίο να περιέχει εξασθενές χρώμιο σε συγκεντρώσεις μεγαλύτερες από 2 μg/l.
Απειλεί εις βάρος τους σε περίπτωση που παραβαίνουν το διατακτικό της απόφασης αυτής και για κάθε μια παράβαση χρηματική ποινή 1.000 ευρώ και προσωπική κράτηση του νόμιμου εκπροσώπου (δηλαδή του δημάρχου), τη διάρκεια της οποίας ορίζει σε ένα μήνα.
Ο δικαστής που έκανε δεκτή αίτηση ασφαλιστικών μέτρων επιτροπής φορέων και πολιτών αποδέχεται ότι το εξασθνές χρώμιο μπορεί να αποδειχτεί καρκινογόνο επικαλούμενος μάλιστα σχετική μελέτη του Ινστιτούτου Προστασίας από τον καρκίνο, που αποτελεί παράρτημα της Παγκόσμιας Οργάνωσης Υγείας.
Στο σκεπτικό της απόφασης τονίζεται ότι αν και υπάρχει επιστημονική αβεβαιότητα για το θέμα του εξασθενούς πρέπει να εφαρμοστεί η αρχή της προφύλαξης και να υποχρεωθεί η αρμόδια αρχή να προβεί σε μέτρα.
Ο δικαστής κάνει εκτενή αναφορά στη διεθνή βιβλιογραφία και συλλέγει στοιχεία απ'όλες τις επιστημονικές πηγές προβάλλοντας σθεναρή και πειστική επιχειρηματολογία.
Στο πολυσέλιδο δικαστικό έγγραφο εμπεριέχονται αποτελέσματα από δειγματοληψίες του ΙΓΜΕ και της Χημικής Υπηρεσίας Λιβαδειάς. Σύμφωνα με αυτά σε πηγές και γεωτρήσεις ύδρευσης δημοτικών διαμερισμάτων του δήμου ανιχνεύθηκαν τιμές εξασθενούς χρωμίου μεταξύ 18 και 46 μg/l. Η απόφαση έχει δεσμευτικό χαρακτήρα.
Ευθείες βολές κατά του δημάρχου Μεσσαπίας και του νομάρχη Ευβοίας για συσκότιση της πραγματικότητας και ολιγωρία στην αντιμετώπιση του προβλήματος εξαπολύει και η ειδική γραμματέας Επιθεώρησης Περιβάλλοντος και Ενέργειας Μαργαρίτα Καραβασίλη.
«Στη Μεσσαπία εξακολουθούν να δίνουν στον κόσμο ακατάλληλο νερό», υποστηρίζει. «Παρά το γεγονός ότι ο δήμος διαθέτει μια πολύ καλή εταιρεία ύδρευσης, ο δήμαρχος "συσκοτίζει" συνεχώς τον κόσμο, λέγοντας ότι δεν υπάρχει πρόβλημα με το νερό, επικαλούμενος το θέμα των ορίων στο εξασθενές χρώμιο. Η ΕΥΔΑΠ αναζητεί λύσεις προκειμένου να εξασφαλιστεί νερό από το Μόρνο».
Τόσο η κοινοτική όσο και η εθνική νομοθεσία δεν ορίζουν παραμετρικές τιμές για το εξασθενές χρώμιο, με αποτέλεσμα κάποιοι φορείς της τοπικής αυτοδιοίκησης ανά την Ελλάδα να μην το μετρούν, σε αντίθεση με άλλους, που μετά το σάλο του Ασωπού πραγματοποιούν συχνές αναλύσεις.
«Υπάρχει άγνοια και σπέκουλα πάνω στο θέμα. Το εξασθενές χρώμιο θεωρητικά δεν πρέπει να υπάρχει στο νερό. Ομως βλέπω εδώ και καιρό ότι γίνονται πολλά επιστημονικά και άλλα τερτίπια. Πρόκειται να συγκαλέσουμε ευρύτατη σύσκεψη με τη συμμετοχή διεθνών οργανισμών για να δώσουμε σαφέστερες οδηγίες και να μην παίζει κανείς με τη δημόσια υγεία», τονίζει η Μ. Καραβασίλη.
Από την πλευρά του ο δήμαρχος Αντώνης Μπαζώτης υποστηρίζει  ότι δεν μετράει εξασθενές γιατί το κράτος δεν τον υποχρεώνει. «Μετράω το ολικό χρώμιο όπως ορίζει ο νόμος. Σε όλες τις γεωτρήσεις ύδρευσης το ολικό είναι πολύ πιο κάτω από το προβλεπόμενο όριο των 50 μg/l. Ο δήμος και η ΔΕΥΑΜ από τότε που προέκυψε το πρόβλημα της ύπαρξης χρωμίου έχουν προβεί κατόπιν υποδείξεως και του ΙΓΜΕ σε όλες τις απαραίτητες ενέργειες ώστε να εξασφαλιστεί πόσιμο και υγιεινό νερό».
Και καταλήγει: «Αν θέλει η κ. Καραβασίλη, που περιφέρεται ως κομματικό στέλεχος, να φέρει εισαγγελέα. Ολα γίνονται για κομματικές σκοπιμότητες. Στο δήμο δεν έχει προκύψει θέμα με το εξασθενές, αλλά αν ορίσουν παραμετρική τιμή θα το μετρώ».
Η ειδική γραμματέας εγκαλεί και το νομάρχη Ευβοίας , υποστηρίζοντας ότι «δεν έχει κάνει αυτά που έπρεπε για την περιοχή. Είχαμε συνάντηση για το θέμα της Μεσσαπίας μαζί του και με την υπουργό Τίνα Μπιρμπίλη και πραγματικά λυπήθηκα γιατί αντί να αναζητηθούν λύσεις, μας ζήτησε το λόγο που δεν εγκρίναμε συγκεκριμένες βιομηχανικές αδειοδοτήσεις. Η νομαρχία υποβάθμιζε το πρόβλημα και άργησε να πάρει μέτρα».
Γενικότητες και αοριστίες χαρακτηρίζει τα λεγόμενα της ειδικής γραμματέως ο νομάρχης Θανάσης Μπουραντάς: «Η νομαρχιακή αυτοδιοίκηση δεν έχει αρμοδιότητα για το νερό. Το θέμα είναι αποκλειστικής αρμοδιότητας του δήμου. Η αδειοδότηση που υπαινίσσεται είναι για δημιουργία βιομηχανικής περιοχής στη Ριτσώνα, έργο που θα δώσει ανάπτυξη στην περιοχή».
Ο ίδιος υποστηρίζει ότι η νομαρχία διενήργησε προ διετίας δειγματοληψίες στο δίκτυο ύδρευσης της Μεσσαπίας, όπου ανιχνεύθηκε εξασθενές μεταξύ 2 και 40 μg/l και ταυτόχρονα ανέθεσε μελέτη στο Γεωπονικό Πανεπιστήμιο που εντόπισε το επικίνδυνο στοιχείο σε αρδευτικές γεωτρήσεις. Επίσης προσδιόρισε τα αίτια της ρύπανσης, που σύμφωνα με τη μελέτη είναι η παράνομη απόρριψη τοξικών αποβλήτων, η εξορυκτική δραστηριότητα της ΛΑΡΚΟ, φυσικά αίτια και η χρήση οργανικών λιπασμάτων πλούσιων σε εξασθενές χρώμιο.
ΓΙΑ ΤΗΝ ΕΦΑΡΜΟΓΗ ΜΕΤΡΩΝ ΠΡΟΣΤΑΣΙΑΣ- ΕΞΥΓΙΑΝΣΗΣ ΚΑΙ ΒΙΩΣΙΜΗΣ ΔΙΑΧΕΙΡΙΣΗΣ ΤΩΝ ΝΕΡΩΝ ΣΤΙΣ ΠΕΡΙΟΧΕΣ ΤΗΣ ΒΟΙΩΤΙΑΣ ΚΑΙ ΕΥΒΟΙΑΣ
Με την παρούσα επιστολή οι υπογράφοντες ενεργοί πολίτες και σύλλογοι ζητάμε από όλα τα κόμματα να τοποθετηθούν σχετικά με τις ερωτήσεις που απευθύνουμε και να δηλώσουν συγκεκριμένα με τι τρόπους σκοπεύουν να παρέμβουν και τι συγκεκριμένες πρωτοβουλίες θα πάρουν τόσο προεκλογικά όσο και μετεκλογικά για την επίλυση του περιγραφόμενου προβλήματος στις περιοχές του Ασωπού ποταμού και στην Εύβοια, στους Δήμους Μεσσαπίας και Ληλαντίων.
Σήμερα, μετά από δυο χρόνια απραξίας της κεντρικής και τοπικής /περιφερειακής Διοίκησης και πλήρους αποτυχίας της να διαχειριστεί με υπεύθυνο τρόπο το μεγάλο περιβαλλοντικό και κοινωνικό έγκλημα που συντελείται στις περιοχές του Ασωπού εξαιτίας της συνεχιζόμενης βιομηχανικής ρύπανση των νερών της περιοχής, και που εμείς περιγράφουμε ως «Τραγωδία του Ασωπού», αντικρίζουμε ξανά το ίδιο πρόβλημα. Μετά από πρωτοβουλίες ενεργών πολιτών αποκαλύφθηκε η τοξική ρύπανση των νερών, στην περιοχή της Κεντρικής Εύβοιας (υδατικό διαμέρισμα 07-24, των Δήμων Μεσσαπίας, Ληλαντίου και Χαλκίδας). Ποια είναι η απάντηση της Διοίκησης, κεντρικής και τοπικής; Ποια είναι η απάντηση από αυτούς που ΘΑ ΕΠΡΕΠΕ να είναι φύλακες των Δημόσιων αγαθών και της υγείας των κατοίκων: ΑΔΡΑΝΕΙΑ ΚΑΙ ΑΔΙΑΦΟΡΙΑ! Παρόλο που είναι γνωστό το μέγεθος της βλάβης η Διοίκηση προσπαθεί να κρύψει το πρόβλημα κάτω από το χαλί και να ρίξει στάχτη στα μάτια των κατοίκων. Καθώς τα γεγονότα προχωρούν η γνώση του προβλήματος διαχέεται στην τοπική κοινωνία της Εύβοιας. Ένα είναι σίγουρο ότι βρισκόμαστε μπροστά σε ένα μεγάλου μεγέθους πρόβλημα ρύπανσης νερών που συνδέεται άμεσα με προβλήματα ανθρώπινης υγείας. Αυτό είναι το «Προϊόν» της μακρόχρονης αδιαφορίας για την άσκηση αποτελεσματικής περιβαλλοντικής πολιτικής, της συνεχιζόμενης αδιαφορίας για την προστασία της ανθρώπινη υγείας, όπως προβλέπει ο νόμος, σύμφωνα με την αρχή της ΠΡΟΛΗΨΗΣ και της ΠΡΟΦΥΛΑΞΗΣ.
Η στοιχειώδης ανάλυση των ήδη γνωστών περιπτώσεων ρύπανσης (Ασωπός, Μεσσαπία), αποκαλύπτει εύκολα ότι η γενεσιουργός αιτία των φαινόμενων αυτών δεν είναι μια μεμονωμένη περίπτωση μη συμμόρφωσης με την νομοθεσία κάποιας/κάποιων βιομηχανιών. Η αιτία βρίσκεται στο πλαίσιο αδειοδότησης και ελέγχου της εξορυκτικής μεταλλευτικής και μεταλλουργικής δραστηριότητας στην Ελλάδα, περιλαμβανομένης και της απαράδεκτης αγνόησης, υποτίμησης και «μη ορθής» διαχείρισης, των ήδη εμφανιζόμενων έντονων τοπικών προβλημάτων.
Το φαινόμενο, όντας προϊόν και απότοκος, διαχρονικών πολιτικών επιλογών, ανάγεται στον τρόπο που διοικήθηκε παλαιοτέρα, (και συνεχίζεται σήμερα) η αδειοδοτηση, ο έλεγχος και η διεύθυνση λειτουργίας των επιχειρήσεων, και ειδικότερα αυτές του μεταλλευτικού (εξορυκτικού) και του μεταλλουργικού τομέα. Έτσι βρισκόμαστε μπροστά στις μακροχρόνιες συνέπειες μιας πολιτικής επιλογής να στηριχθεί το καθεστώς αδειοδότησης και ελέγχου των βιομηχανιών σε ένα μεταλλευτικό κώδικα του 1972 και σε πεπαλαιωμένες νομοθετικές διατάξεις. Σήμερα η σχετική κοινοτική νομοθεσία αδειοδοτησης εργοστασίων και ελέγχου λειτουργίας ανοιχτών ορυχείων αγνοείται συστηματικά! Αποτέλεσμα της μακροχρόνιας αυτής αυθαιρεσίας είναι η σοβαρή ρύπανση των νερών από τοξικά βαριά μέταλλα και οι σοβαρότατες επιπτώσεις στην ανθρώπινη υγεία.
Επειδή θεωρούμε ότι η αχρήστευση του νερού σε μια περιοχή, πλήττει άμεσα το θεμελιώδες δικαίωμα των πολιτών να ζουν υγιείς στους τόπους τους αλλά και την όποια προοπτική βιώσιμης ανάπτυξης των υποβαθμισμένων περιοχών .
Απευθυνόμαστε σε όλα τα κόμματα της Ελληνικής Βουλής και του Ευρωκοινοβουλίου και ζητούμε να απαντήσουν στα ακόλουθα ερωτήματα:
1. Ποιες θα είναι οι παρεμβάσεις και πρωτοβουλίες σας, τόσο προεκλογικά όσο και μετεκλογικά, ώστε να ανατραπεί το υπάρχον καθεστώς της παράνομης αδειοδότησης και της απουσίας ελέγχων των βιομηχανιών; Με ποιο τρόπο θα επιτύχουμε την εφαρμογή του νέου θεσμικού πλαισίου για την διαχείριση των επικίνδυνων αποβλήτων από τις βιομηχανίες; Ποια θα είναι η συμβολή σας ώστε να πετύχουμε μια νέα διαδικασία αδειοδότησης των εγκαταστάσεων εξόρυξης μεταλλευμάτων και εμπλουτισμού τους, όπως και της πρωτογενούς και δευτερογενούς, επεξεργασίας χύτευσης μετάλλων;
2. Πώς θα προωθήσετε την αποτελεσματική εφαρμογή της πολιτικής για την ολοκληρωμένη διαχείριση των νερών σε επίπεδο λεκάνης απορροής, σύμφωνα με την οδηγία πλαίσιο για τα νερά (60/2000);
3. Ποια είναι η θέση και ο σχεδιασμός σας για το χωροταξικό της βιομηχανίας και τις ιδιωτικές βιομηχανικές περιοχές;
4. Πώς θα συμβάλετε ώστε να ξεπεραστεί η αδράνεια και αδιαφορία αλλά και η προσπάθεια συγκάλυψης του προβλήματος εκ μέρους της Διοίκησης για τη συνεχιζόμενη ρύπανση σε Εύβοια και Βοιωτία; Τι συγκεκριμένα μέτρα θα πάρετε ή θα απαιτήσετε, ώστε να προστατευθεί η ανθρώπινη υγεία στις ρυπασμένες περιοχές, με βάση την αρχή της Πρόληψης και της Προφύλαξης;
5. Ο κρατικός μηχανισμός και η Διοίκηση κάθε βαθμού, είναι απαραίτητο να στελεχωθεί με το απαραίτητο ανθρώπινο δυναμικό (επιστημονικό και άλλο) αλλά και να διαθέτει τον απαραίτητο εξοπλισμό, υποδομές και σχεδιασμό δράσεων ώστε να μπορεί να ασκήσει αποτελεσματικά μια άλλη πολιτική, για την προληπτική προστασία των περιοχών και των τοπικών υδατικών πόρων από κάθε ενδεχόμενο κίνδυνο. Πώς θα συμβάλετε σε αυτό; Πώς θα ενισχύσετε το ρόλο της τοπικής κοινωνίας (πολίτες, περιβαλλοντικοί και άλλοι σύλλογοι, επιστημονικοί/επαγγελματικοί φορείς) για την βιώσιμη διαχείριση των νερών;
Οι υπογράφοντες:
1. Έλεγχος Αδειών ∆ιάθεσης υγρών αποβλήτων εταιρειών στον Ασωπό
Με εντολή του ΓΕ∆∆ συγκροτήθηκε Μικτό Κλιµάκιο Ελέγχου, αποτελούµενο από έναν Ειδικό Επιθεωρητή του Γραφείου του ΓΕ∆∆ ως συντονιστή και από δύο Επιθεωρητές της ΕΥΕΠ και του ΣΕΥΥΠ αντίστοιχα, µε αντικείµενο τον έλεγχο νοµιµότητας και πληρότητας δικαιολογητικών των Αδειών ∆ιάθεσης υγρών αποβλήτων 19 εταιρειών που δραστηριοποιούνται στην περιοχή του Ασωπού ποταµού.
Ο έλεγχος κατέληξε σε µια σειρά συµπερασµάτων. Ειδικότερα διαπιστώθηκε ότι η σχετική περί την διαχείριση/διάθεση των τοξικών-επικινδύνων βιοµηχανικών αποβλήτων νοµοθεσία δεν εφαρµόζεται από τις αρµόδιες Υπηρεσίες και από τις βιοµηχανίες/βιοτεχνίες και παραµένει ανενεργή. Εξάλλου παρότι διαθέτουµε, τύποις, πλούσια περιβαλλοντική νοµοθεσία σχετική µε τη διαχείριση/διάθεση των επικινδύνων βιοµηχανικών αποβλήτων, τα θέµατα αυτά να εξακολουθούν να ρυθµίζονται από µια γενική Υγειονοµική ∆ιάταξη του 1965 (Ε1β/221/65) η οποία, όσον αφορά στην διάθεση επεξεργασµένων βιοµηχανικών αποβλήτων υπεδαφίως, δεν κάνει ειδική αναφορά σε επικίνδυνες και τοξικές ουσίες και δεν θέτει όρια απόρριψης επικινδύνων ουσιών. Και αυτή, ωστόσο, η υγειονοµική διάταξη εφαρµόστηκε στην περίπτωση του Ασωπού πληµµελώς από τις αρµόδιες Υπηρεσίες της ΝΑ Βοιωτίας, στην περίπτωση των εξεταζοµένων 19 βιοµηχανιών.
Συγκεκριµένα διαπιστώθηκε ότι
- εννέα εταιρείες έχουν λάβει Άδεια Λειτουργίας χωρίς να έχουν λάβει την απαιτούµενη από την Υ.∆. Ε1β/221/65 Άδεια ∆ιάθεσης των λυµάτων-υγρών αποβλήτων τους,
- πέντε εταιρείες έχουν λάβει Άδεια Λειτουργίας από τη ΝΑ Βοιωτίας, χωρίς να κατέχουν την απαιτούµενη Άδεια ∆ιάθεσης λυµάτων-υγρών αποβλήτων, αλλά ούτε καν εγκεκριµένη µελέτη επεξεργασίας και διάθεσης των λυµάτων-υγρών αποβλήτων,
- µία εταιρεία, η οποία απορρίπτει λύµατα-υγρά βιοµηχανικά απόβλητα στον Ασωπό, είχε λάβει Άδεια Λειτουργίας από τη ΝΑ Βοιωτίας ένα έτος πριν από την έκδοση της προσωρινής Άδειας ∆ιάθεσης των αποβλήτων (Η εν λόγω εταιρεία λειτουργούσε, δηλαδή, επί ένα έτος, χωρίς την απαιτούµενη, προσωρινή έστω, Άδεια ∆ιάθεσης αποβλήτων),
- στην περίπτωση δύο εταιρειών που έχουν λάβει οριστική Άδεια ∆ιάθεσης των βιοµηχανικών τους αποβλήτων στον Ασωπό ποταµό, δεν διαπιστώθηκε η τήρηση της απαίτησης για έλεγχο (δειγµατοληψίες κ.λ.π.) από το αρµόδιο Τµήµα Υγείας της ΝΑ Βοιωτίας της σωστής λειτουργίας των τεχνικών έργων (µονάδων επεξεργασίας) στο διάστηµα που µεσολαβεί από την προσωρινή άδεια διάθεσης στον Ασωπό µέχρι τη χορήγηση της οριστικής άδειας διάθεσης, -
Όσον αφορά σ τις δεκατέσσερις εταιρείες που προβαίνουν σε υπεδάφια διάθεση αποβλήτων, διαπιστώθηκε ότι οι Άδειες Λειτουργίας τους πάσχουν νοµιµότητας, καθόσον ελλείπει απαιτούµενο δικαιολογητικό (Άδεια ∆ιάθεσης αποβλήτων).
Περαιτέρω σε ό,τι αφορά στο πρόβληµα που αναδείχθηκε από τις αυτοψίες των Επιθεωρητών της ΕΥΕΠ στην περιοχή Ασωπού-Οινοφύτων και αφορούσε στη ρύπανση του υπεδάφους και του υπόγειου υδροφόρου ορίζοντα µε εξασθενές χρώµιο από την υπεδάφια διάθεση των αποβλήτων ορισµένων βιοµηχανιών, οι οποίες χρησιµοποιούσαν χρώµιο ή ενώσεις χρωµίου στην παραγωγική τους διαδικασία, διαπιστώθηκε ότι στις µονάδες αυτές είχε επιτραπεί να λειτουργήσουν, χωρίς την εφαρµογή των διατάξεων της ΚΥΑ 26857/553/88, αλλά και µε ατελή εφαρµογή των διατάξεων της Υ.∆. Ε1β/221/65.
Το µεικτό κλιµάκιο κατέληξε µεταξύ άλλων στο συµπέρασµα ότι η αβελτηρία της ∆ιοίκησης, καθώς και η έλλειψη άµεσης συνεργασίας µεταξύ συναρµοδίων Υπηρεσιών, σε συνδυασµό µε την ανεξέλεγκτη δραστηριότητα ορισµένων επιχειρηµατιών, είχαν ως αποτέλεσµα την µη εφαρµογή της ισχύουσας περιβαλλοντικής νοµοθεσίας και των σχετικών Κοινοτικών Οδηγιών και, συνεπώς, την εµφάνιση ενός ιδιαίτερα ανησυχητικού προβλήµατος ρύπανσης του περιβάλλοντος και, κατ΄ επέκταση, τη δηµιουργία κινδύνων στη δηµόσια υγεία.
Στο πόρισµα εκφράζονται, επίσης, βάσιµοι φόβοι ότι το πρόβληµα δεν αφορά µόνο τις εξετασθείσες εταιρείες, αλλά και άλλες από αυτές που δραστηριοποιούνται στην περιοχή Ασωπού-Οινοφύτων, καθόσον και αυτές έχουν αδειοδοτηθεί από τις ίδιες Αρχές, µε την ίδια λογική, δεδοµένης, δε, της ατελούς ή και προβληµατικής εφαρµογής της νοµοθεσίας για τα επικίνδυνα απόβλητα, είναι πιθανό να έχουµε οδηγηθεί σε ανάλογες δυσµενείς καταστάσεις και σε άλλες περιοχές της χώρας, στις οποίες δραστηριοποιούνται βιοµηχανίες που παράγουν επικίνδυνα και τοξικά απόβλητα. Στο πόρισµα προτείνεται:
- να αναληφθεί πρωτοβουλία από τη Γενική ∆ιεύθυνση Περιβάλλοντος του ΥΠΕΧΩ∆Ε το συντοµότερο δυνατόν, ώστε σε συνεργασία µε τις εµπλεκόµενες Υπηρεσίες των συναρµοδίων Υπουργείων (Υ.Υ.&Κ.Α. και ΥΠΑΝ), να διευκρινισθούν ασάφειες, αµφισβητήσεις ή επικαλύψεις του νοµοθετικού πλαισίου που αφορά στη διάθεση επικινδύνων/τοξικών βιοµηχανικών αποβλήτων. Με βάση το αποτέλεσµα της συνεργασίας αυτής, να υπάρξουν οι αναγκαίες νοµοθετικές παρεµβάσεις, όπου απαιτηθεί. Να εκδοθεί, δε, εγκύκλιος προς όλες τις αδειοδοτούσες Αρχές, η οποία θα ρυθµίζει κατά ενιαίο και σαφή τρόπο τα εν λόγω θέµατα.
- Η υπεδάφια διάθεση των επικινδύνων/ τοξικών αποβλήτων να επανεξετασθεί συνολικά, υπό το φως και των προσφάτων µετρήσεων και ερευνών στην περιοχή του Ασωπού, οι οποίες την ενοχοποιούν για σηµαντική επιβάρυνση του υπεδάφους και του υδροφόρου ορίζοντα µε εξασθενές χρώµιο, λαµβάνοντας µάλιστα υπόψη ότι σχετική δυνατότητα δίδει το άρθρο 12 του Π∆ 51/07, για την κατάρτιση Προγράµµατος Μέτρων.
- Από την Κεντρική Υπηρεσία Υδάτων και τη Γενική ∆ιεύθυνση Περιβάλλοντος του ΥΠΕΧΩ∆Ε να εκδοθεί εγκύκλιος προς τις αρµόδιες για τη χορήγηση ΑΕΠΟ Υπηρεσίες Περιβάλλοντος (ΥΠΕΧΩ∆Ε, Περιφερειών και ΝΑ) για την αυστηρή εφαρµογή των διατάξεων της ΚΥΑ 26857/553/88 περί προστασίας των υπογείων νερών από υπεδάφια διάθεση επικινδύνων αποβλήτων (όπως, προκαταρκτική έρευνα κατά το στάδιο επιλογής και αδειοδότησης του τρόπου διάθεσης των αποβλήτων, καθώς και συµπερίληψη στην ΑΕΠΟ των πρόσθετων περιβαλλοντικών όρων που προβλέπονται από την ίδια ΚΥΑ). Στην ίδια εγκύκλιο να επισηµαίνεται ότι όσες εταιρείες προβαίνουν ήδη σε υπεδάφια διάθεση επικινδύνων βιοµηχανικών αποβλήτων και έχουν λάβει έως σήµερα ΑΕΠΟ χωρίς να έχουν εφαρµοστεί οι διατάξεις της ΚΥΑ 26857/553/88, θα πρέπει να προχωρήσουν αµέσως σε αναθεώρηση των Περιβαλλοντικών τους Όρων, µε την εφαρµογή των διατάξεων της εν λόγω ΚΥΑ, οι δε Υπηρεσίες Περιβάλλοντος να προβούν σε αναθεώρηση των εκδοθεισών ΑΕΠΟ (όπως συνηγορεί και η διάταξη του άρθρου 2 παράγρ. 8 του Ν. 3010/2002).
- Από την Κεντρική Υπηρεσία Υδάτων και τη Γενική ∆ιεύθυνση Περιβάλλοντος του ΥΠΕΧΩ∆Ε να εκδοθεί εγκύκλιος προς τις αρµόδιες για τη χορήγηση ΑΕΠΟ Υπηρεσίες Περιβάλλοντος (ΥΠΕΧΩ∆Ε, Περιφερειών και ΝΑ) για την αυστηρή εφαρµογή των διατάξεων της Κ.Υ.Α. 4859/726/9-3-2001 περί µέτρων και περιορισµών για την προστασία του υδατικού περιβάλλοντος, κατά την έκδοση ΑΕΠΟ σε εταιρείες που προβαίνουν σε απορρίψεις επικινδύνων υγρών αποβλήτων σε επιφανειακούς αποδέκτες. Στην ίδια εγκύκλιο να επισηµαίνεται ότι όσες εταιρείες προβαίνουν ήδη σε τέτοια απόρριψη και έχουν λάβει έως σήµερα ΑΕΠΟ χωρίς να έχουν εφαρµοστεί οι διατάξεις της εν λόγω ΚΥΑ, θα πρέπει να προχωρήσουν αµέσως σε αναθεώρηση των Περιβαλλοντικών τους Όρων, µε την εφαρµογή των διατάξεων της ΚΥΑ αυτής, οι δε Υπηρεσίες Περιβάλλοντος να προβούν σε αναθεώρηση των εκδοθεισών ΑΕΠΟ (όπως συνηγορεί και η διάταξη του άρθρου 2 παράγρ. 8 του Ν. 3010/2002). Να επισηµανθούν οι διατάξεις της ∆ιανοµαρχιακής Απόφασης 19640/79 που αντικαθίστανται από αυτές της εν λόγω ΚΥΑ.
- Με ευθύνη της Κεντρικής Υπηρεσίας Υδάτων του ΥΠΕΧΩ∆Ε και της αντίστοιχης Υπηρεσίας της Περιφέρειας Κεντρικής Ελλάδας, να εφαρµοσθεί Σχέδιο ∆ιαχείρισης και Πρόγραµµα Παρακολούθησης της λεκάνης απορροής του ποταµού Ασωπού και να καθορισθεί η ανώτατη χρήση και η αντίστοιχα απαιτούµενη ποιότητα των νερών του Ασωπού, σύµφωνα µε την Οδηγία 2000/60/ΕΚ.
- Από τη Γενική ∆ιεύθυνση Περιβάλλοντος του ΥΠΕΧΩ∆Ε να εκδοθεί εγκύκλιος προς τις Υπηρεσίες Περιβάλλοντος των Περιφερειών και προς τα βιοµηχανικά/βιοτεχνικά Επιµελητήρια της χώρας, µε την οποία θα υπενθυµίζεται αυστηρώς η υποχρέωση όλων των βιοµηχανιών/βιοτεχνιών οι οποίες εκτελούν εργασίες διαχείρισης επικινδύνων αποβλήτων, να προβούν στις απαιτούµενες ενέργειες και να εφοδιαστούν το συντοµότερο µε Άδειες ∆ιαχείρισης Επικινδύνων Αποβλήτων, κατά τις διατάξεις του άρθρου 7 της ΚΥΑ Η.Π. 13588/725/06. Άλλως, να επιβάλλονται οι κυρώσεις που προβλέπονται στο άρθρο 17 της ίδιας ΚΥΑ.
- Από την Γενική Γραµµατεία Βιοµηχανίας του ΥΠΑΝ να εκδοθούν οδηγίες προς την αδειοδοτούσα Αρχή (∆/νση Ανάπτυξης) της ΝΑ Βοιωτίας), για την άµεση αντιµετώπιση του προβλήµατος νοµιµότητας των Αδειών Λειτουργίας των δεκατεσσάρων εταιρειών, καθώς και όσων άλλων βρίσκονται στην ίδια κατάσταση µε αυτές (ήτοι, δεν διαθέτουν Άδεια ∆ιάθεσης αποβλήτων). Εάν εκτιµάται ότι σε όµοια κατάσταση βρίσκονται εταιρείες και άλλων ΝΑ της χώρας, οι οδηγίες αυτές να λάβουν τη µορφή εγκυκλίου προς όλες τις αδειοδοτούσες Αρχές. – Όσες από τις ελεγχθείσες εταιρείες έχουν προβεί σε αλλαγή οποιουδήποτε από τα στοιχεία, σύµφωνα µε τα οποία αδειοδοτήθηκαν (π.χ. ονοµασία, παραγωγική διαδικασία, τρόπο διάθεσης των υγρών αποβλήτων κ.τ.λ.), να προβούν το ταχύτερο δυνατόν, µε ευθύνη της εκάστοτε αδειοδοτούσας Αρχής, σε αναθεώρηση των αντιστοίχων αδειών.
- Να επιταχυνθούν οι διαδικασίες για την οργάνωση και στελέχωση της Κεντρικής Υπηρεσίας Υδάτων και των Περιφερειακών ∆/νσεων Υδάτων, καθώς και η ενεργοποίηση των ολοκληρωµένων δράσεων (Πρόγραµµα Παρακολούθησης της κατάστασης των επιφανειακών και υπόγειων υδάτων, Πρόγραµµα Βασικών και Συµπληρωµατικών Μέτρων) που προβλέπονται στο Π.∆. 51/2007.
- Να καταβληθεί προσπάθεια από το Νοµάρχη Βοιωτίας για ενίσχυση µε το αναγκαίο επιστηµονικό προσωπικό των Υπηρεσιών που είναι αρµόδιες για την αδειοδότηση των βιοµηχανιών/βιοτεχνιών του νοµού του, καθώς και για την εφαρµογή και έλεγχο σε αυτές της περιβαλλοντικής νοµοθεσίας. Τεκµηριωµένες προτάσεις του προς αυτή την κατεύθυνση, θα πρέπει να τύχουν υποστήριξης από το Υπουργείο Εσωτερικών.
Με το πόρισµα του µεικτού κλιµακίου ζητείται αρµοδίως η διερεύνηση των πειθαρχικών ευθυνών όλων των εµπλεκοµένων στη διαδικασία έκδοσης των αδειών λειτουργών και υπαλλήλων, ενώ αντίγραφό του απεστάλη στις αρµόδιες εισαγγελικές αρχές για να εξετασθούν οι ποινικές ευθύνες τόσο των υπαλλήλων όσο και των εκπροσώπων των εµπλεκοµένων στην υπόθεση εταιρειών.
∆ιαρκούντος του ελέγχου, η Γενική ∆/νση Περιβάλλοντος του ΥΠΕΧΩ∆Ε εξέδωσε εγκύκλιο για την υποχρέωση των εγκαταστάσεων που παράγουν επικίνδυνα απόβλητα να εφοδιαστούν µε την Άδεια ∆ιαχείρισης Αποβλήτων που προβλέπεται από τις διατάξεις της ΚΥΑ Η.Π. 13588/725/06. Σύµφωνα µε την εγκύκλιο, οι Άδειες αυτές αντικαθιστούν τις Άδειες ∆ιάθεσης της Υ.∆. Ε1β/221/65. Επίσης η Γενική Γραµµατεία Βιοµηχανίας του ΥΠΑΝ ζήτησε από τα συναρµόδια Υπουργεία τον ορισµό εκπροσώπων για τη συγκρότηση επιτροπής, η οποία θα εξετάσει όλες τις παραµέτρους και θα προτείνει τη θεσµική ρύθµιση του θέµατος.
Επίσης, ζήτησε από τη ∆/νση Ανάπτυξης της ΝΑ Βοιωτίας,
α) να απαιτήσει από τις βιοµηχανίες της περιοχής της, από τη λειτουργία των οποίων προκύπτουν επικίνδυνα απόβλητα, να προσκοµίσουν άδεια διάθεσης αποβλήτων,
β) να τους γνωστοποιήσει την υποχρέωσή τους να εφοδιαστούν µε Άδεια ∆ιαχείρισης Επικινδύνων Αποβλήτων και γ) να µεριµνήσει, σε συνεργασία µε την αρµόδια για την έγκριση περιβαλλοντικών όρων υπηρεσία, για την προσαρµογή των περιβαλλοντικών τους όρων.
Ακόµη, εκδόθηκε εγκύκλιος από το ΥΠΕΧΩ∆Ε µε σχετικές οδηγίες για την αυστηρή εφαρµογή των διατάξεων της ΚΥΑ 26857/553/88 περί προστασίας των υπογείων νερών από υπεδάφια διάθεση επικινδύνων αποβλήτων και από την Κεντρική Υπηρεσία Υδάτων συγκροτήθηκε Επιτροπή, η οποία προτείνει την αναθεώρηση των ορίων απόρριψης στον Ασωπό ποταµό.
Ο Γ. Γ. της Περιφέρειας Στερεάς Ελλάδας προχώρησε σε αναθεώρηση της Απόφασης έγκρισης περιβαλλοντικών όρων εταιρειών της περιοχής, απαγορεύοντας την υπεδάφια διάθεση επικινδύνων αποβλήτων. Επίσης, έδωσε εντολή για τη διενέργεια προκαταρκτικής εξέτασης, προκειµένου να διαπιστωθεί η ύπαρξη τυχόν πειθαρχικών ευθυνών εµπλεκοµένων υπαλλήλων της Περιφέρειας.
Η Περιφέρεια Στερεάς Ελλάδας ζήτησε από την Κεντρική Υπηρεσία Υδάτων την ένταξη µελέτης µε τίτλο «Σχέδιο ∆ιαχείρισης λεκάνης απορροής του ποταµού Ασωπού για την προστασία & βελτίωση των ποσοτικών και ποιοτικών χαρακτηριστικών των επιφανειακών & υπογείων υδατικών συστηµάτων της λεκάνης απορροής του ποταµού», προϋπολογισµού 250.000 Ε, χωρίς το κόστος των δειγµατοληψιών-αναλύσεων, το οποίο προϋπολογίζεται σε 135.000 – 200.000 Ε (διερευνάται οι αναλύσεις να γίνονται από το Γενικό Χηµείο του Κράτους).
Τέλος ο Γενικός Γραµµατέας ∆ηµόσιας Υγείας του Υ.Υ.&Κ.Α. εξέδωσε εγκύκλιο προς τις ∆/νσεις Υγείας των ΝΑ, µε την οποία τους γνωστοποιεί ότι η Υγειονοµική ∆ιάταξη Ε1β/221/65 δεν έχει εφαρµογή σε περιπτώσεις διάθεσης επικινδύνων αποβλήτων, όπου θα πρέπει να εφαρµόζεται η ΚΥΑ 13588/725/2006 (Άδεια ∆ιαχείρισης Επικινδύνων Αποβλήτων).
Κάτοικοι της Θήβας,
• Για πόσο ακόμη θα πίνουμε ακριβό και με εξασθενές χρώμιο νερό;• Ως πότε οι εργάτες στα εργοστάσια θα αργοπεθαίνουν από την ασυδοσία των βιομηχάνων;
• Γιατί η κυβέρνηση της ΝΔ βάζει πλάτη στους βιομηχάνους σε βάρος της ζωής των εργατών;
• Γιατί η Νομαρχία και ο Δήμος που κυβερνά το ΠΑΣΟΚ στηρίζουν αυτή την εγκληματική πολιτική σε βάρος μας;
• Το «δικό μας» διυλιστήριο θα λύσει το πρόβλημα του νερού;
• Τι θα γίνει με τους αγρότες ; Από πού θα ποτίζουν τα χωράφια τους ;
• Η νέα χωματερή λύνει το πρόβλημα των σκουπιδιών ;
• Το εργοστάσιο καύσης που συζητιέται, είναι η ενδεδειγμένη λύση για την τόσο επιβαρημένη περιοχή μας ;
• Γιατί η «πράσινη» Ευρωπαϊκή Ένωση στηρίζει την κερδοφορία των μονοπωλίων;
Για όλα τα παραπάνω σας καλούμε στην συγκέντρωση το Σάββατο 11 Απρίλη στις 11.30 π.μ., στην Κεντρική πλατεία Θήβας που οργανώνει Επιτροπή Αγώνα από κατοίκους και συνδικαλιστές της πόλης.
Να διεκδικήσουμε καθαρό και φθηνό νερό χωρίς βαρέα μέταλλα. Να απαιτήσουμε δουλειά χωρίς τον αργό θάνατο από εξασθενές , κάδμιο , μόλυβδο κ. α. Να απαιτήσουμε ζωή και δουλειά όπως μας αξίζει.
Ομιλητές: Παντελόγλου Αθανάσιος, Ρωμανάς Παναγιώτης, Ξένος Ευάγγελος
Μια επίσκεψη λίγες μέρες πριν την μεγάλη εκδήλωση διαμαρτυρίας για την Τραγωδία του Ασωπού που θα γίνει στο Ευρωπαϊκό Κοινοβούλιο, στις 15-04-09!!!!
Μια επίσκεψη έντεχνα "ενορχηστρωμένη" και "προετοιμασμένη" εκ των προτέρων (συνεργεία είχαν καθαρίσει έντεχνα όσα δεν έπρεπε να δουν οι βουλευτές...)!
Όπως αναφέρθηκε σε ρεπορτάζ του ΣΚΑΙ "Πάντως η εικόνα του ποταμού ήταν... "εικονική", καθώς συνεργεία του υπουργείου ΠΕΧΩΔΕ και της τοπικής αυτοδιοίκησης έσπευσαν να καθαρίσουν τη λυμματολάσπη, εν όψει της επίσκεψης της επιτροπής περιβάλλοντος της Βουλής, ενώ οι βιομηχανίες σταμάτησαν προσωρινά να ρίχνουν λύματα στο ποτάμι, για να φαίνεται καθαρό".
Ωστόσο τα  μέλη της Επιτροπής Περιβάλλοντος της Βουλής που επισκέφθηκαν τα Οινόφυτα δεν μπόρεσαν να μην συνομολογήσουν ΤΗΝ ΑΝΑΓΚΗ ΛΗΨΗΣ ΜΕΤΡΩΝ ΓΙΑ ΤΟΝ ΑΣΩΠΟ ΠΟΤΑΜΟ!
Η επίσκεψη με επικεφαλής τον πρόεδρο της επιτροπής, βουλευτής της ΝΔ Κυριάκο Μητσοτάκη έγινε σε μια περίοδο που παρατηρούνται σοβαρά προβλήματα ρύπανσης και επιβάλλονται πρόστιμα στις βιομηχανίες από τους αρμόδιους φορείς.
Μιλώντας στο ΣΚΑΪ, ο Κυριάκος Μητσοτάκης, είπε ότι έχουν αναληφθεί πρωτοβουλίες από το ΥΠΕΧΩΔΕ για το θέμα του Ασωπού. Τόνισε ότι στόχος της επίσκεψης των βουλευτών είναι να διαπιστώσουν αν οι πρωτοβουλίες είχαν κάποια αποτελέσματα. Ο κ. Μητσοτάκης, τόνισε ότι το πρόβλημα της ρύπανσης του Ασωπού αφορά συνολικά τον υδροφόρο ορίζοντα επισημαίνοντας ότι μέχρι στιγμή δεν έχει καταστεί δυνατόν να εντοπιστούν οι εστίες μόλυνσης του ποταμού. Χαρακτήρισε αδιανόητο να μην υπάρχει ΧΥΤΑ βιομηχανικών αποβλήτων και δήλωσε με έμφαση ότι το θέμα της ρύπανσης του Ασωπού δεν αφορά μόνο τους κατοίκους της Βοιωτίας αλλά και της Αττικής.
Από την πλευρά του ο Σπύρος Κουβέλης αρμόδιος για θέματα περιβάλλοντος του ΠΑΣΟΚ, είπε πως είναι απαράδεκτο να μην είναι γνωστές οι πηγές ρύπανσης του Ασωπού. Τόνισε ότι η επιτροπή θα έπρεπε να είχε εκπονήσει μια ολοκληρωμένη χαρτογράφηση όπως επίσης και επιδημιολογική μελέτη και να έχουν τοποθετηθεί στη ροή του ποταμού σταθμοί μέτρησης. Αναφέρθηκε επίσης στην ανάγκη να εφαρμοστεί η υπάρχουσα νομοθεσία και να υπάρξει κάποιου είδους επεξεργασία των αποβλήτων.
Μιλώντας στην τηλεόραση του ΣΚΑΪ ο γενικός γραμματέας του ΥΠΕΧΩΔΕ Ευάγγελος Μπαλτάς, υποστήριξε ότι το νερό στην επιφάνεια του ποταμού είναι καθαρό και το εξασθενές χρώμιο εντοπίστηκε μόνο σε γεωτρήσεις τις οποίες, όπως είπε, μόλυνε ανθρώπινο χέρι. Ανέφερε επίσης ότι η περιβαλλοντική ζημιά στον Ασωπό δημιουργήθηκε τα τελευταία 50 χρόνια και είναι αναστρέψιμη. Τέλος, υπεραμύνθηκε των μέτρων που έχει λάβει το υπουργείο για το έργο "τεράστιας εθνικής σημασίας", όπως είπε χαρακτηριστικά.
Για τραγωδία του Ασωπού έκανε λόγο ο Θανάσης Παντελόγλου, χημικός μηχανικός. Ζήτησε να απολογηθεί η πολιτεία για την καταστροφή της υγείας των κατοίκων του περιβάλλοντος
ΑΛΛΑ ΝΕΑ:
Στο μεταξύ, επιστολή προς την διοίκηση της Ελληνικής Αεροπορικής Βιομηχανίας έστειλαν την ίδια ώρα μέλη των οικολόγων πράσινων τονίζοντας μέσω της παραγωγικής διαδικασίας παράγονται επικίνδυνα απόβλητα όπως εξασθενές χρώμιο.
Παράλληλα, τη σύσταση ανεξάρτητου φορέα ελέγχου των προϊόντων που καλλιεργούνται στην ευρύτερη περιοχή του Ασωπού ποταμού προτείνουν έλληνες επιστήμονες.
Μέχρι στιγμής, τις 30.000 πλησιάζουν οι υπογραφές των πολιτών στην ιστοσελίδα Skai.gr/asopos , που διαμαρτύρονται για την υποβάθμιση της ευρύτερης περιοχής.
Η ρύπανση του Ασωπού θα απασχολήσει και το συνέδριο που θα διεξαχθεί στο ευρωκοινοβούλιο στις 15 Απριλίου. Διοργανώνεται από τους ευρωπαίους πράσινους σε συνεργασία με το ελληνικό κόμμα των οικολόγων πράσινων, το Ινστιτούτο Τοπικής Ανάπτυξης και Περιβάλλοντος και τη συμμετοχή του ΣΚΑΪ. Θα λάβει μέρος και η αμερικανίδα ακτιβίστρια Έριν Μπρόκοβιτς, η οποία ζητάει την άμεση εφαρμογή της περιβαλλοντικής νομοθεσίας, ώστε να σταματήσουν τα εργοστάσια να μολύνουν τον Ασωπό.
ΔΕΝ ΤΟ ΠΕΡΙΜΕΝΑΜΕ ΚΑΙ . . . ΟΜΩΣ:
Κατά την ημερίδα του Πανεπιστημίου Αθηνών - την Παρασκευή 13 Απριλίου - όπου κανένας από τους φορείς που ενεργοποιούνται στην περιοχή εδώ και χρόνια δεν είχε προσκληθεί, διατυπώθηκε ότι το εξασθενές χρώμιο είναι ιδιαίτερα επικίνδυνο για τον άνθρωπο  , σύμφωνα με την καθηγήτρια Πολυξένη Νικολοπούλου - Σταμάτη και εισβάλλει στον ανθρώπινο οργανισμό με πολλούς τρόπους- δηλαδή και μέσω κατάποσης, της εισπνοής και της δερματικής επαφής.
ΚΑΙΡΟΣ ΗΤΑΝ!
Ακόμη η κ. Νικολοπούλου - Σταμάτη τόνισε ότι θα πρέπει να γίνει καμπάνια ενημέρωσης στις γυναίκες που ζουν στην περιοχή του Ασωπού και κυοφορούν για να γνωρίζουν τι μέτρα προφύλαξης πρέπει να λάβουν.
ΤΟΝΙΣΤΗΚΕ ΕΠΙΣΗΣ ΟΤΙ: Το εξασθενές χρώμιο προσβάλλει τα προϊόντα που καλλιεργούνται στην περιοχή του Ασωπού , όπως επεσήμαναν οι επιστήμονες που συμμετέσχαν στην ημερίδα.
ΕΠΙΣΗΜΑΝΘΗΚΕ  ΟΤΙ: Ο Ασωπός είναι ένα από τα πιο βρώμικα ποτάμια της Ελλάδας, σύμφωνα με τον καθηγητή Μανώλης Αρσενάκης. Όπως είπε, η ρύπανσή του ξεπερνά αυτή του Λούρου και του Αχελώου.
Την ίδια ώρα, την άμεση εφαρμογή της περιβαλλοντικής νομοθεσίας, ώστε να σταματήσουν τα εργοστάσια να μολύνουν τον Ασωπό, ζητά με κείμενό της στην ιστοσελίδα της οργάνωσης "Φίλοι της Γης", η γνωστή Αμερικανίδα ακτιβίστρια, Έριν Μπρόκοβιτς.
Η κ. Μπρόκοβιτς θα συμμετάσχει σε συνέδριο για τη ρύπανση του ποταμού, που θα πραγματοποιηθεί στο Ευρωκοινοβούλιο στις 15 Απριλίου.
Η συζήτηση διοργανώνεται από τους ευρωπαίους πράσινους σε συνεργασία με το ελληνικό κόμμα των οικολόγων πράσινων, το Ινστιτούτο Τοπικής Ανάπτυξης και Περιβάλλοντος και τη συμμετοχή του ΣΚΑΪ.
Σε πειραματικές μελέτες στις ΗΠΑ για το εξασθενές αποδείχτηκε η προδιάθεση ανάπτυξης σοβαρών ασθενειών. Αποδείχθηκε ότι το εξασθενές χρώμιο μπορεί να προσβάλλει την ανθρώπινη υγεία μέσω της κατανάλωσης νερού, σύμφωνα με μελέτη του Εθνικού Ινστιτούτου Υγείας των ΗΠΑ.
Επισημαίνεται ότι το εξασθενές χρώμιο εισβάλει στον οργανισμό με την εισπνοή, όπως αποδείχτηκε από την εξέταση των ιατρικών φακέλων εργαζομένων σε βιομηχανίες μετάλλων στις ΗΠΑ.
Φορείς στη βιομηχανική ζώνη των Οινοφύτων επισημαίνουν ότι γύρω από τον Ασωπό ποταμό, υπάρχουν τουλάχιστον 60 βιομηχανίες μετάλλων και θα πρέπει να γίνουν επιδημιολογικές μελέτες στο προσωπικό τους.
Ήδη, οι υπογραφές των πολιτών έχουν πλησιάζουν τις 23.000.
16 Μαρ 2009
Δημοσιεύθηκε από symparataxi στο Μαρτίου 15, 2009
Ο Δημήτρης Δελβενακιώτης απο τους ΘΗΒΑΙΟΥΣ ΠΟΛΙΤΕΣ ΓΙΑ ΤΟ ΠΕΡΙΒΑΛΛΟΝ, σχολιάζει τις χημικές αναλύσεις του πόσιμου νερού της Θήβας:
Και οι τελευταίες μετρήσεις του ΙΑΝΟΥΑΡΙΟΥ ΚΑΙ ΦΕΒΡΟΥΑΡΙΟΥ 2009, αποκαλύπτουν ότι:
- Οι τιμές του θανατηφόρου εξασθενούς χρωμίου στα νερά της ΘΗΒΑΣ παραμένουν σε υψηλά επίπεδα, εκτός από τις περιοχές τουΥπάτου, Πλατανακίου και Αμπελοχωρίου
- Τίποτα δεν έχει αλλάξει από τον ΝΟΕΜΒΡΙΟ του 2007 ( οι τιμές με μπλέ χρώμα )
- Επομένως, αυτοί που ρίχνουν το εξασθενές χρώμιο στον υδροφόρο ορίζοντα και μας σκοτώνουν, συνεχίζουν να το κάνουν μέχρι σήμερα ανενόχλητοι, αφού κανένας θεσμικός φορέας, Δήμος, Νομαρχία, Περιφέρεια και Υπουργεία δεν έχουν κάνει ΑΠΟΛΥΤΩΣ ΤΙΠΟΤΑ για να τους εμποδίσουν.
Περισσότερο από ποτέ επίκαιρη η κινητοποίηση του Δικτύου που δημιουργήθηκε για να συντονίσει τον αγώνα για να σταματήσει η "Τραγωδία του Ασωπού".
Το Σάββατο 21 Μαρτίου 2009, ώρα 11.00, Πολίτες απο Αν. Αττική, Εύβοια, Βοιωτία, συναντιόμαστε στα διόδια Σχηματαρίου:
Να σταματήσει το διαρκές περιβαλλοντικό έγκλημα στην ανεξέλεγκτη βιομηχανική ζώνη!
Αναστάτωση και ανησυχία στους κατοίκους και φορείς της Χαιρώνειας στην Εύβοια προκαλεί η ανακάλυψη εξασθενούς χρωμίου στον υπόγειο υδροφόρο ορίζοντα της περιοχής.
Ένα χρόνο μετά την πρώτη καταγραφή της ρύπανσης, οι εργαστηριακές αναλύσεις έδειξαν ότι το εξασθενές χρώμιο ανιχνεύεται στα 15 μικρογραμμάρια ανά λίτρο. Σημειώνεται ότι στην περιοχή δεν υπάρχει βιομηχανική ζώνη.
Εκπρόσωποι φορέων εκτιμούν ότι η ύπαρξη εξασθενούς χρωμίου πιθανόν να προήλθε από εναπόθεση βιομηχανικών αποβλήτων, και καλούν το ΥΠΕΧΩΔΕ και την Νομαρχίας να πραγματοποιήσουν ελέγχους.
Εντωμεταξύ, εντυπωσιακή είναι η συμμετοχή των πολιτών στο κάλεσμα του ΣΚΑΪ για το περιβαλλοντικό έγκλημα στον Ασωπό. Οι υπογραφές στην ιστοσελίδα skai.gr/ Asopos  ξεπερνούν τις 21 χιλιάδες
ΥΠΟΓΡΑΨΤΕ ΤΩΡΑ ΕΔΩ: http://www.skai.gr/asopos/sign.php
Αυτό το νερό δεν πίνεται!
Μεγάλη εκστρατεία για την προστασία του Ασωπού ποταμού, αρχίζει από τη Δευτέρα 16 Φεβρουαρίου , ο ΣΚΑΪ σε συνεργασία με τοπικούς φορείς και κατοίκους. ΔΕΙΤΕ ρεπορτάζ από τις ειδήσεις του Σκάι: http://www.skai.gr/master_avod.php?id=110433&lsc=1
"Κατά την επιτόπια έρευνα του ΣΚΑΪ, διαπιστώθηκε ότι παράνομοι αγωγοί συνεχίζουν να ρυπαίνουν το ποτάμι. Σε αρκετά σημεία υπάρχει έντονο πρόβλημα δυσοσμίας και οι επιχειρήσεις εξακολουθούν να παρανομούν παρά τα πρόστιμα που έχουν επιβληθεί.
Η βιομηχανική ζώνη των Οινοφύτων στερείται ελέγχων, δεν υπάρχουν υποδομές και οι επιχειρήσεις ρίχνουν ανεξέλεγκτα τα απόβλητά τους σε πηγάδια της περιοχής. Επίσης στην περιοχή των Οινοφύτων λειτουργεί παράνομη χωματερή όπου μεταφέρονται επικίνδυνα βιομηχανικά στερεά απόβλητα".
Και το χειρότερο ΠΡΟΣΘΕΤΩ είναι ότι 200.000 "κάθονται" πάνω σε μια βόμβα: γιατί κάτω από τα πόδια τους, στα υπόγεια νερά, κυλά ο θάνατος! Και η Πολιτεία (ΥΠΕΧΩΔΕ/ΕΥΕΠ) επιμένουν ότι τα πράγματα έχουν βελτιωθεί!
Σερφάρω, σερφάρεις, σερφάρουμε!
Το αγαπημένο σπορ των νέων και των λιγότερο νέων στις μέρες μας. Η λέξη προέρχεται από το αγγλικό surf και την κατάλυξη – άρω. Είναι ένα αδόκιμο αλλά πολύ διαδεδομένο ρήμα (κυρίως στη γλώσσα της πληροφορικής και του ίντερνετ),, που σημαίνει πλοηγούμαι στο διαδίκτυο. Και όσο πιο πολύ «σερφάρουμε» τόσο περισσότερο συναντιόμαστε με ένα σωρό «blog», για τα οποία γίνεται πολύ κουβέντα τελευταία. Έχουν κατακτήσει δίκαια μια σημαντική θέση στην ενημέρωση.
Αλλά και το facebook! Και ας μην το "σνομπάρουμε" οι μεγαλύτεροι. Μπορεί να εκφράσει όλες τις ηλικίες και να αγγίξει όλα τα θέματα. Είναι πραγματικά ενυπωσιακό πως γεφυρώνεται σήμερα η ανάγκη για έκφραση και επικοινωνία, ελλείψει άλλων καναλιών, ειδικά για τους νέους.
Βρίσκω φίλους από τα παλιά, αλλά και νέους φίλους με κοινά ενδιαφέροντα, γράφω, γράφεις, απαντώ, απαντάς (chat στη γλώσσα του internet), γίνομαι fan ομάδων με διαφορετικά, συνδέομαι με ομάδες - κινητοποιήσεις, συντάσσομαι με "causes", ενημερώνομαι ...., αλλά και δημιουργώ ομάδες, "causes", κ.λ.π.
Η τραγωδία του Ασωπού αποτελεί ένα από τα θέματα που διακινούνται δραστήρια στο διαδίκτυο και ευτυχώς!
Η ενημέρωση "κάνει καλό"!
Μετά την εκφρασμένη πια με κάθε τρόπο ΟΡΓΗ ΤΟΥ ΛΑΟΥ (ΔΕΙΤΕ ΚΑΙ ΞΑΝΑΔΕΙΤΕ ΕΔΩ: http://www.skai.gr/master_avod.php?id=109738&lsc=1   )   δημιούργησα, στις 7 Φεβρουαρίου, έναν "CAUSE" ΜΕ LINK   http://apps.facebook.com/causes/212271?m=6d54c0aa&recruiter_id=35114972
και τίτλο "Η Τραγωδία του Ασωπού: Να σταματήσει το έγλημα".  Ήδη έχει περίπου 150 μέλη και αυξάνονται συνεχώς...
Είναι εντυπωσιακό!
Της Χριστίνας Μωράκη. Πηγή:   http://www.actclick.com/
''Στις βρύσες τρέχει ακόμη μολυσμένο νερό. οι βιομηχανίες συνεχίζουν να απορρίπτουν τα απόβλητά τους με τον ίδιο τρόπο, ο Ασωπός παραμένει βούρκος Και το χειρότερο, κανείς δεν έχει ακόμα ξεκινήσει να ερευνά τις επιπτώσεις του χρωμίου στις αγροτικές καλλιέργειες.Ο ποταμός που από πηγή ζωής μετατράπηκε σε καταβόθρα.
Ο Ασωπός, που περνά από το Συκάμινο, τον Ωρωπό, το Σχηματάρι και τα Οινόφυτα, και καταλήγει στον νότιο Ευβοϊκό, κάποτε αποτελούσε πηγή ζωής για την Βοιωτία και την Αττική. Με τα γάργαρα πεντακάθαρα νερά του έζησαν άνθρωποι για αιώνες ολόκληρους. Ο κόσμος περιδιάβαινε στις όχθες του χαζεύοντας τα φλαμίνγκο και τους ερωδιούς και κολυμπούσε και ψάρευε άφοβα στα νερά του. Προσέφερε καταφύγιο σε δεκάδες είδη πτηνών, πολλά από αυτά σπάνια, όπως οι κύκνοι και οι ψαραετοί.
Σήμερα, περισσότερες από 200 βιομηχανίες απορρίπτουν τα λύματά τους στον Ασωπό. Στο Χαλκούτσι, δίπλα στα νερά κυριαρχεί αφόρητη δυσοσμία. Σε πολλά άλλα σημεία το ποτάμι είναι σκέτος βούρκος. Οι παράνομοι αγωγοί είναι εμφανείς. Η ορνιθοπανίδα απειλείται και το κολύμπι απαγορεύεται. Το νερό δεν πίνεται και δεν αγγίζεται. H ζημιά στο οικοσύστημα είναι ορατή και το χειρότερο, μη αναστρέψιμη. Γιατί μας σκοτώνουν; Δεκαετίες ολόκληρες το φώναζαν οι κάτοικοι, πριν από πέντε μήνες το παραδέχτηκε η πολιτεία: στην άτυπη βιομηχανική ζώνη της ευρύτερης περιοχής των Οινοφύτων, Σχηματαρίου και Τανάγρας, «απουσιάζουν οι βασικές υποδομές που επιτρέπουν την προστασία του φυσικού περιβάλλοντος».
Με άλλα λόγια ο Ασωπός έχει μετατραπεί σε θανατηφόρο βούρκο από τα ανεπεξέργαστα στερεά και υγρά απόβλητα που ρίχνουν ασυστόλως και χωρίς κανέναν έλεγχο οι γύρω βιομηχανίες στο ποτάμι.
Ακούστε τη συνέντευξη του Κυρίου Χρήστου Παναγόπουλου στην δημοσιογράφο του ActClick Χριστίνα Μωράκη για το πρόβλημα του Ασωπού.
Τελικά τα νέα δεν είναι καθόλου καλά! Το εξασθενές χρώμιο, το κληρονομήσαμε πια. Και όχι μόνο στα Οινόφυτα, τη Θήβα, την Αυλίδα, την Βάγια, τον Ωρωπό, το Χαλκούτσι, το Δήλεσι, αλλά και στο Κορωπί!
Για πρώτη φορά εντοπίστηκε το 2005 από τους επιθεωρητές περιβάλλοντος του ΥΠΕΧΩΔΕ μετά από ελέγχους σε βιομηχανίες της περιοχής και σε γεωτρήσεις. Τρία χρόνια μετά η κατάσταση είναι χειρότερη!
Διαβάστε:
"Σε… καραντίνα μετά τον Ασωπό μπαίνει και το Κορωπί, αποδεικνύοντας τον βομβαρδισμό που δέχεται ο υδροφόρος ορίζοντας της Αττικής από τα επικίνδυνα βαρέα μέταλλα.
Αυτή τη φορά στο στόχαστρο των ελεγκτικών μηχανισμών μπαίνουν τέσσερις βιομηχανίες που ευθύνονται για την ανεύρεση υψηλών συγκεντρώσεων εξασθενούς χρωμίου και ψευδαργύρου στα υπόγεια νερά της περιοχής που χρησιμοποιούνται για άρδευση και βιομηχανική χρήση.
Σύμφωνα με χημικές αναλύσεις του Πανεπιστημίου Πατρών, ο Ασωπός «πότισε» με καρκινογόνες ουσίες τις γεωτρήσεις της πόλης
Της Λινας Γιανναρου
Γι’ αυτό το έγκλημα ποιος θα τιμωρηθεί;
Ηταν το 1969 όταν μεσούσης της δικτατορίας υπογραφόταν άλλο ένα αμαρτωλό Προεδρικό Διάταγμα, με το οποίο ο ποταμός Ασωπός βαφτιζόταν αποδέκτης βιομηχανικών λυμάτων. Σαράντα χρόνια μετά –και δύο χρόνια αφότου αποκαλύφθηκε το σκάνδαλο με το καρκινογόνο εξασθενές χρώμιο– απολύτως τίποτα δεν έχει γίνει για την αποκατάσταση της ανυπολόγιστης περιβαλλοντικής καταστροφής, ενώ δεκάδες χιλιάδες κάτοικοι της Αττικοβοιωτίας εξακολουθούν να πίνουν τοξινωμένο νερό, υποθηκεύοντας κάθε μέρα που περνάει ακόμα περισσότερο την υγεία τους. Ανάμεσά τους οι κάτοικοι της Θήβας!
«Ο Ασωπός είναι πια καθαρός» διατείνονται σε κάθε ευκαιρία οι αρμόδιοι (ΥΠΕΧΩΔΕ, 7/8/08). Αναλύσεις έγκριτων επιστημονικών φορέων ωστόσο αποκαλύπτουν ότι όχι μόνο η επιβάρυνση συνεχίζεται με αμείωτη ένταση, αλλά και ότι ο υδροφόρος ορίζοντας εμφανίζει χειρότερη εικόνα από ποτέ! Κι αν στα Οινόφυτα, το Σχηματάρι και το Δήλεσι, το πρόβλημα της υδροδότησης επιλύθηκε μέσω της σύνδεσης με την ΕΥΔΑΠ, σε δεκάδες άλλους οικισμούς, αλλά ακόμα και στην πόλη της Θήβας, οι βρύσες τρέχουν μέχρι σήμερα νερό «εμπλουτισμένο» με καρκινογόνες ουσίες.
Την ώρα που ο Παγκόσμιος Οργανισμός Υγείας έχει θεσπίσει το «μηδέν» ως ανώτατο όριο για την πρόσληψη εξασθενούς χρωμίου, χημικές αναλύσεις που πραγματοποίησε το Πανεπιστήμιο Πατρών (υπεύθυνος ο αναπληρωτής καθηγητής Υγιεινής Μιχάλης Λεοτσινίδης) στη Θήβα μόλις τον περασμένο Δεκέμβριο (δειγματοληψία στις 3/12/08) κρούουν τον κώδωνα του κινδύνου. Σχεδόν σε όλες τις γεωτρήσεις από τις οποίες υδροδοτείται η πόλη ανιχνεύεται εξασθενές χρώμιο, με τις μεγαλύτερες τιμές να καταγράφονται στη δεξαμενή Ελαιώνα (25 μg/l), στη δεξαμενή Νεοχωρακίου (21 μg/l), στη γεώτρηση Ελαιώνα (27 μg/l), στη γεώτρηση Νεοχωρακίου (21 μg/l), στη γεώτρηση Αγίας Φωτεινής (20 μg/l), στη γεώτρηση Αγίας Παρασκευής (21 μg/l), στη γεώτρηση Αγίας Τριάδας (22 μg/l).
Ιδιαίτερα ανησυχητικά είναι τα αποτελέσματα των αναλύσεων στο νερό που τρέχει από τις βρύσες της Θήβας. Οπως προκύπτει, εξασθενές χρώμιο ρέει στα ποτήρια μικρών παιδιών στο νηπιαγωγείο Φιλολάου (22 μg/l), αλλά και στο 4ο Γυμνάσιο Θήβας (8 μg/l), στη Νομαρχιακή Αυτοδιοίκηση Βοιωτίας (17 μg/l), καθώς και στο Γηροκομείο Θήβας (11 μg/l). Σε παλαιότερη ανάλυση, τοξινωμένο είχε βρεθεί και το νερό στο νοσοκομείο Θήβας (21 μg/l)!
Σύμφωνα με τον γενικό διευθυντή της Δημοτικής Επιχείρησης Υδρευσης - Αποχέτευσης Θήβας κ. Βονιφάτιο Παπασεραφείμ, οι τιμές του εξασθενούς χρωμίου παραμένουν σχεδόν αμετάβλητες από τότε που εντοπίστηκε το πρόβλημα, το φθινόπωρο του 2007. «Εδώ και χρόνια κάνουμε ελέγχους κάθε μήνα και τα αποτελέσματα είναι πάντα σχεδόν τα ίδια», λέει στην «Κ». «Δεν είμαι ειδικός, όμως αυτό για μένα σημαίνει ότι κάποιος συνεχίζει να ρυπαίνει». Φυσικά, καθ’ όλο αυτό το διάστημα, οι κάτοικοι της Θήβας συνεχίζουν να πληρώνουν κανονικά τα τέλη ύδρευσης.
«Πράγματι, το πρόβλημα είναι έντονο», σημειώνει στην «Κ» ο δήμαρχος Θήβας κ. Νικόλαος Σβίγγος. «Οταν διαπιστώσαμε ότι το εξασθενές χρώμιο αντιστοιχεί στο 60% - 70% του ολικού χρωμίου, ανησυχήσαμε ιδιαίτερα (σ.σ. για το ολικό χρώμιο το όριο είναι τα 50 μg/l)». Γι’ αυτό η δημοτική αρχή ήδη ανέθεσε σε εργολάβο την κατασκευή διυλιστηρίου δυναμικότητας 5.000 κυβικών μέτρων την ημέρα, που θα καλύψει τις ανάγκες του καποδιστριακού δήμου. Ο προϋπολογισμός του έργου φθάνει τα 2,5 εκατ. ευρώ και η χρηματοδότησή του θα προέλθει από το πρόγραμμα «Θησέας» και το Γ΄ ΚΠΣ. Σύμφωνα με τον κ. Σβίγγο, έχει κατασκευαστεί το αντλιοστάσιο και ο αγωγός που θα μεταφέρει το νερό σε όλα τα δημοτικά διαμερίσματα, ενώ το διυλιστήριο αναμένεται να έχει τεθεί σε λειτουργία σε τρεις μήνες από σήμερα. Μέχρι σήμερα, η Θήβα υδροδοτείται από γεωτρήσεις, με την ΕΥΔΑΠ να «συμμετέχει» με περίπου 400.000 κ.μ. νερού ετησίως. Οι ανάγκες της πόλης ανέρχονται στα 2 εκατ. κ.μ. ετησίως.
Κατάλληλο το νερό
Αξίζει να σημειωθεί ότι οι επιστήμονες που πραγματοποιούν τις αναλύσεις καταλήγουν στο συμπέρασμα ότι το νερό είναι κατάλληλο προς πόσιν, καθώς ως γνωστόν δεν έχει θεσπιστεί όριο για το εξασθενές χρώμιο (η τιμή του ολικού χρωμίου είναι εντός των ορίων). «Αυτό δεν μας καθησυχάζει πάντως», αναφέρει στην «Κ» ο πρόεδρος της ΔΕΥΑΘ κ. Σταμάτης Χαλβατζής. «Εχουμε εδώ και έναν χρόνο καταθέσει μηνυτήρια αναφορά στον εισαγγελέα Θηβών εναντίον των ρυπογόνων βιομηχανιών, αλλά δεν είχαμε καμία ενημέρωση για το τι έγινε από εκεί και πέρα». Ο ίδιος πάντως αποσυνδέει το πρόβλημα στο νερό της Θήβας με αυτό στα Οινόφυτα, μιλώντας για ξεχωριστές υδρολογικές λεκάνες. Σύμφωνα πάντως με μελέτη της ΕΤΒΑ (1996), οι δύο λεκάνες συνδέονται μέσω ρηγμάτων. Σε κάθε περίπτωση, η ύπαρξη εξασθενούς χρωμίου στον υδροφόρο ορίζοντα της Θήβας αποκαλύπτει –αν μη τι άλλο– ότι η πρακτική της απόρριψης ανεπεξέργαστων βιομηχανικών λυμάτων στο υπέδαφος είναι συνήθης και... εκτός Οινοφύτων.
Λίμνες αποβλήτων
Μπροστά σε ένα περίεργο –και άκρως δύσοσμο– θέαμα βρέθηκαν πρόσφατα κάτοικοι της Βοιωτίας. Στον δρόμο που οδηγεί από το Σχηματάρι στην Αυλίδα, είχαν κάνει την εμφάνισή τους δύο τεράστιες λίμνες, εμβαδού περίπου μισού στρέμματος η κάθε μία και βάθους σχεδόν 4 μέτρων. Δεν άργησαν να καταλάβουν περί τίνος επρόκειτο. Ηταν λίμνες αποβλήτων.
«Αυτή είναι η νέα μόδα στην περιοχή μας, τώρα που οι περισσότερες μπούκες (σ.σ. οι αγωγοί μέσω των οποίων χύνονταν τα βιομηχανικά απόβλητα στον Ασωπό – συνολικά έχουν αποκαλυφθεί 35) έχουν εντοπιστεί και ταυτοποιηθεί», λέει στην «Κ» ο χημικός μηχανικός και πρόεδρος του Ινστιτούτου Τοπικής Αειφόρου Ανάπτυξης και Πολιτισμού που δραστηριοποιείται στα Οινόφυτα, κ. Θανάσης Παντελόγλου. «Αφού τους έκοψαν την αυθαίρετη απόρριψη στον Ασωπό, κάνουν απευθείας απόθεση στον υδροφόρο ορίζοντα μέσα από γεωτρήσεις ή πηγάδια ή απλά χύνουν τα λύματα σε χωράφια ή χωματερές. Ετσι το πρόβλημα παραμένει έντονο όσο ποτέ». Οπως λέει, δεν είναι τυχαίο ότι μετρήσεις συνεχίζουν να «βγάζουν» εξασθενές χρώμιο σε διάφορες περιοχές της Αττικοβοιωτίας (σε γεωτρήσεις στα Βάγια της τάξης των 39 μg/l, στον υδροφόρο ορίζοντα του Ωρωπού της τάξης των 40 μg/l κ.λπ.).
Στον δε Ασωπό αναλύσεις του Γεωπονικού Πανεπιστημίου κατέγραψαν συγκεντρώσεις της καρκινογόνου ουσίας από 70 έως και 148 μικρογραμμάρια ανά λίτρο.
Είναι αλήθεια. Δύο χρόνια αφότου οι κοπιώδεις προσπάθειες ομάδας πολιτών των Οινοφύτων (τις οποίες πυροδότησε η ανησυχητική αύξηση των κρουσμάτων καρκίνου στην περιοχή) έφεραν στο προσκήνιο αυτό που αργότερα ονομάστηκε από επίσημα χείλη «το μεγαλύτερο περιβαλλοντικό πρόβλημα της χώρας», δηλαδή την εκτεταμένη ρύπανση του υδροφόρου ορίζοντα Ανατολικής Αττικής και Βοιωτίας, η Πολιτεία εξαντλεί την ευαισθησία της μόνο σε δηλώσεις.
Μπορεί οι έλεγχοι από το Σώμα Επιθεωρητών Περιβάλλοντος να έχουν ενταθεί από τον Αύγουστο του 2007 έως σήμερα (στο διάστημα αυτό έχουν πραγματοποιηθεί 153 επισκέψεις των «Ράμπο Περιβάλλοντος», όπως μεταξύ σοβαρού και αστείου αποκαλούνται, και έχουν επιβληθεί πρόστιμα συνολικού ύψους 3,6 εκατ. ευρώ), όμως το πρόβλημα παραμένει οξύ. Οπως χαρακτηριστικά λέει στην «Κ» παράγοντας της περιοχής, «με τα πρόστιμα οι επιχειρήσεις δεν συμμορφώνονται – το να ρυπαίνουν συμφέρει περισσότερο».
Καταστροφή
«Εμείς τώρα παίρνουμε νερό από την Υλίκη, αλλά αν αύριο για κάποιο λόγο μου “κόψουν” αυτή τη σύνδεση τι θα γίνει;» λέει στην «Κ» ο δήμαρχος Οινοφύτων κ. Γιώργος Θεοδωρόπουλος. «Ο υδροφόρος ορίζοντας δεν έχει καμία βελτίωση. Η καταστροφή είναι εκεί.
Πρέπει το ΥΠΕΧΩΔΕ να μας ενημερώσει για το πού βρίσκονται τα πράγματα όσον αφορά τους ελέγχους και την αποκατάσταση της ζημιάς. Δεν είπαμε ότι είναι “εθνικό ζήτημα”;»
Σύμφωνα με όλους, το κρισιμότερο ζήτημα είναι ο επανέλεγχος των βιομηχανιών που «συνελήφθησαν» να ρυπαίνουν. Ποιος όμως θα τον κάνει;
Οπως καταγγέλλει μέσω της «Κ» ο αντινομάρχης Βοιωτίας κ. Δημήτρης Αγγέλου, το αρμόδιο τμήμα της νομαρχίας εξακολουθεί να έχει μόλις δύο υπαλλήλους! «Τα τελευταία χρόνια, έχουμε κάνει συνολικά έξι αιτήσεις προς το υπουργείο (σ.σ. ΥΠΕΧΩΔΕ) να μας εγκρίνει τη στελέχωση του τμήματος με έξι ακόμα περιβαλλοντολόγους και χημικούς μηχανικούς, αλλά όλες έχουν απορριφθεί.
Προσέξτε: δεν ζητάμε να επιβαρύνουμε τον κρατικό προϋπολογισμό, αλλά να προσλάβουμε εμείς τους υπαλλήλους και να τους πληρώνουμε με δικούς μας πόρους. Οι προσλήψεις όμως δεν εγκρίνονται. Λυπάμαι που το λέω, όμως αυτό δεν μπορεί παρά να μας βάζει σε σκέψεις. Μήπως κάποιοι θέλουν να μη γίνονται έλεγχοι στις βιομηχανίες; Δεν είμαι καθόλου αισιόδοξος ότι θα αντιμετωπιστεί αυτό το σοβαρό ζήτημα, αφού δεν γίνονται ούτε και τα αυτονόητα», καταλήγει ο κ. Αγγέλου.
Εντύπωση προκαλεί επίσης το γεγονός ότι τον περασμένο Νοέμβριο το ΥΠΕΧΩΔΕ εξέδωσε πρόσκληση εκδήλωσης ενδιαφέροντος για τη στελέχωση της Ειδικής Υπηρεσίας Επιθεωρητών Περιβάλλοντος με την πρόσληψη 32 ατόμων.
Μολονότι έως τώρα η πλήρωση των θέσεων της ΕΥΕΠ γινόταν μέσω ΑΣΕΠ, η συγκεκριμένη πρόσκληση ορίζει ότι οι προσλήψεις θα γίνουν από τον υπουργό ΠΕΧΩΔΕ. Επιπλέον, όπως τονίζει σε ερώτησή του ο βουλευτής του ΠΑΣΟΚ κ. Σπ. Κουβέλης, στην προκήρυξη ορίζεται ότι η σύμβαση εργασίας θα είναι διάρκειας ενός έτους με δυνατότητα ανανέωσης ύστερα από έκθεση του Γενικού Επιθεωρητή Περιβάλλοντος της ΕΥΕΠ. «Οπως φάνηκε ξεκάθαρα και στην πρόσφατη περίπτωση σχετικά με τον Ασωπό, μια τέτοια πρόβλεψη θέτει τους μελλοντικούς επιθεωρητές υπό τον κίνδυνο της χειραγώγησης και κατεύθυνσης από τον εκάστοτε πολιτικό προϊστάμενο», καταλήγει ο κ. Κουβέλης.
Τοξική και καρκινογόνος ουσία το εξασθενές χρώμιο
Το χρώμιο (Cr) είναι ένα φυσικά σχηματιζόμενο μέταλλο, άοσμο, σκληρό, με χρώμα γκρι του ασταλιού, το οποίο εμφανίζει διάφορους βαθμούς οξείδωσης. Το εξασθενές χρώμιο Cr(VI) είναι η δεύτερη πιο σταθερή μορφή του χρωμίου. Συναντάται πολύ σπάνια στη Φύση και είναι κυρίως αποτέλεσμα κάποιας ανθρωπογενούς δραστηριότητας και συνήθως της επεξεργασίας μετάλλου.
Οπως εξηγεί στην «Κ» ο κ. Μιχάλης Χάλαρης, χημικός και πρώην πρόεδρος της Ενωσης Ελλήνων Χημικών, η οποία είχε συντάξει ειδική έκθεση για το εξασθενές χρώμιο, ο Παγκόσμιος Οργανισμός Υγείας έχει κατατάξει την ουσία στις τοξικές και καρκινογόνους. Η εισαγωγή στον οργανισμό μεγάλων ποσοτήτων εξασθενούς χρωμίου μέσω των μολυσμένων τροφών ή του πόσιμου νερού είναι δυνατόν να προκαλέσει στομαχικές διαταρχές και έλκη, σπασμούς, καταστροφή των νεφρών και του ήπατος, ακόμα και θάνατο. Ωστόσο, μολονότι το εξασθενές χρώμιο είναι πιο τοξικό και επικίνδυνο από το τρισθενές, δεν προβλέπεται από την ευρωπαϊκή και την εθνική νομοθεσία ειδικό όριο για την ουσία. Αντίθετα, προβλέπεται μόνον όριο επικινδυνότητας στο πόσιμο νερό για το ολικό χρώμιο (50 μg/l). «Η τάση στην παγκόσμια κοινότητα, πάντως, είναι να εισαχθούν όρια για το εξασθενές χρώμιο», τονίζει ο κ. Χάλαρης.
«Από τα αποτελέσματα των εκθέσεων δοκιμών που ήρθαν εις γνώσιν μου από την ευρύτερη περιοχή της λεκάνης του Ασωπού προκύπτει ότι υπάρχει γενικότερο πρόβλημα ποιότητος του νερού και η παρουσία επιβλαβών για τους ανθρώπους χημικών παραμέτρων δεν περιορίζεται στην παρουσία εξασθενούς χρωμίου», σημειώνει ο κ. Χάλαρης. «Είναι απολύτως απαραίτητη η παρακολούθηση της κατάσταση στο πόσιμο νερό μέσω αναλύσεων».
Πραγματοποιήθηκε με μεγάλη επιτυχία το happening που διοργάνωσε το ΙΤΑΠ και η Συμπαράταξη Βοιωτών για το Περιβάλλον (με πολλούς και καλούς συνδέσμους για την κάλυψη του γεγονότος), την Παρασκευή στο Σύνταγμα.
Δείτε σχετικό (πολύ καλό!) ρεπορτάζ του TVXS ΕΔΩ , και το άρθρο του Ι. Ζαμπετάκη ΕΔΩ .
Στην εκδήλωση, εκτός από το (…καθαρό κατά το ΥΠΕΧΩΔΕ) νερό, μοιράστηκε και CD με τις φωτογραφίες που τραβήχθηκαν τον Νοέμβριο στην περιοχή από φωτογράφους.
Δείτε πως είναι το ποτάμι ΠΡΙΝ τα εργοστάσια ΕΔΩ
Υψηλές συγκεντρώσεις εξασθενούς χρωμίου σε κηπευτικά.
Στο τραπέζι μας καταλήγουν κηπευτικά με υψηλές συγκεντρώσεις βαρέων μετάλλων...Όπως επισήμανε στο ΣΚΑΪ ο καθηγητής Χημείας Τροφίμων, Γιάννης Ζαμπετάκης, υψηλές συγκεντρώσεις βαρέων μετάλλων συνεχίζουν να ανιχνεύονται σε κηπευτικά της Βοιωτίας. Ο κ. Ζαμπετάκης υποστήριξε επίσης ότι οι Επιθεωρητές Περιβάλλοντος προσλαμβάνονται με κομματικά κριτήρια και όχι μέσω ΑΣΕΠ.
Σταθερά προχωράμε για να σταματήσει το περιβαλλοντικό έγκλημα!
ΕΝΑ ΧΑΜΟΓΕΛΟ ΓΙΑ ΤΟΝ ΑΣΩΠΟ !!!!
Ανοικτό Φόρουμ για το Περιβαλλοντικό έγκλημα
ΥΠΕΚΑ, Ειδική Γραμματεία Επιθεώρησης Περιβάλλοντος και Ενέργειας, Ειδική Υπηρεσία Επιθεωρητών Περιβάλλοντος
ASOPOS SOS
Η Τραγωδία του Ασωπού στο facebook
πλησιάζουμε τα 7.000 μέλη!!!
Μαργαρίτα Καραβασίλη
Αρχιτέκτων d.p.l.g. Μηχανικός, με Msc. Πολεοδομίας, Χωροταξίας, Οικονομικού Προγραμματισμού (Πανεπιστήμιο Paris IV, Sorbonne) και Msc. Κοινωνικής Ψυχολογίας (EHESS, Paris).
Υπηρέτησε στο ΥΠΕΧΩΔΕ από το 1979 έως το 2007 σε επιτελικές θέσεις. Ασχολήθηκε ιδιαίτερα με ζητήματα περιβάλλοντος, πολεοδομίας και οικιστικής πολιτικής με εστίαση, τα τελευταία χρόνια, στην ενέργεια, στη κλιματική αλλαγή, στην αειφόρο ανάπτυξη, στην ενεργειακή απόδοση κτιρίων και ειδικότερα στην βιοκλιματική αρχιτεκτονική και την οικολογική δόμηση .
Το 2001 τοποθετήθηκε στην Μόνιμη Ελληνική Αντιπροσωπεία στις Βρυξέλλες, ως Ακόλουθος Περιβάλλοντος στο Συμβούλιο της ΕΕ και υπήρξε Πρόεδρος της Ομάδας "Περιβάλλον" του Συμβουλίου, κατά την Ελληνική Προεδρία (2003) συμβάλλοντας στην επίτευξη συμφωνίας σε σημαντικές οδηγίες ( "Περιβαλλοντική ευθύνη", "Εμπορία δικαιωμάτων εκπομπών", Γενετικά Τροποποιημένους Οργανισμούς, "Βιοασφάλεια", "Συμμετοχή του κοινού στα σχέδια για το περιβάλλον", "Πρόσβαση στη Περιβαλλοντική Πληροφόρηση" κ.ά. ).
Τον Οκτώβρη του 2003 τοποθτήθηκε, επικεφαλής Γενική Επιθεωρήτρια Περιβάλλοντος, στην νεοσύστατη Ειδική Υπηρεσία Επιθεωρητών Περιβάλλοντος και παρέμεινε έως το 2005.
Το 2007 - μετά από αίτησή της - βγήκε σε πρόωρη σύνταξη.
Εκείνη την εποχή, ανιχνεύθηκε εξασθενές χρώμιο στον υδροφόρο ορίζοντα της περιοχής Ασωπού-Οινοφύτων και ενδιαφέρθηκε ιδιαίτερα για το θέμα δεδομένου ότι και από τη θέση της Γενικής Επιθεωρήτριας είχε θέσει το ζήτημα του Ασωπού σε προτεραιότητα και έγιναν αρκετές επιθεωρήσεις όπου διαπιστώθηκαν σοβαρές παραβάσεις της περιβαλλοντικής νομοθεσίας.
Συναντήθηκε με κατοίκους, κοινωνικούς και άλλους φορείς που αγωνίζονταν χρόνια να στααματήσει η ρύπανση. Μαζί με την Ομοσπονδία Συλλόγων Κατοίκων Ωρωπού-Χαλκουτσίου συζήτησε πολλές φορές για τους τρόπους αντιμετώπισης του θέματος. Εκείνη την εποχή και με την ευκαιρία της περίφημης δίκης της (μηνύθηκε για συκοφαντική δυσφήμιση) που αφορούσε στον Ασωπό, συναντήθηκε με το Ινστιτούτο Τοπικής Αειφορίας και Πολιτισμού (ΙΤΑΠ) Οινοφύτων, του οποίου έγινε μέλος, αναπτύσσοντας πλούσια δράση στο πλευρό των κατοίκων με σκοπό να σταματήσει το έγκλημα στον Ασωπό.
Με το περιβάλλον ασχολήθηκε πολλά χρόνια και εκτός των επαγγελματικών της δραστηριοτήτων, τόσο συνδικαλιστικά ως Γενική Γραμματέας του Συλλόγου Μονίμων Υπαλλήλων ΥΧΟΠ (1978-1994) όσο και πολιτικά (Επιτροπή Οικολογίας - Τμήμα Οικολογίας & Περιβάλλοντος του Συνασπισμού από το 1989 έως σήμερα. Συμμετείχε στη συγκρότηση σημαντικής δημοτικής παράταξης στη Νέα Σμύρνη. Δραστηριοποιείται στο Τεχνικό Επιμελητήριο Ελλάδας, το Σύλλογο Αρχιτεκτόνων και άλλους μαζικούς φορείς και Περιβαλλοντικές Οργανώσεις από το 1979
Αρθρογραφεί σε επιστημονικά, τεχνικά και οικολογικά περιοδικά (Τεχνικά Χρονικά, Κτίρια και Ύλη, Buildings, κ.ά). Υπήρξε συνεργάτης στο περιοδικό "Νέα Οικολογία" και στην «Οικο-ενημέρωση», που εκδίδεται από την Περιβαλλοντική Πρωτοβουλία Μαγνησίας , κλπ.). Τα τελευταία χρόνια είναι συνεργάτης στο περιοδικό "Ο Δαίμων της Οικολογίας" (ένθετο της Αυγής).
Έχει συγγράψει ένα βιβλίο για την οικολογική δόμηση και τέσσερα άλλα σε συνεργασία.
Είναι από το 1994 Μέλος του Δ.Σ της Ευωνύμου Οικολογικής Βιβλιοθήκης και από το 2006 επιστημονική Σύμβουλος στο Διεθνές Πρόγραμμα για την Αρχιτεκτονική και τις ΑΠΕ της Διεθνούς Ένωσης Αρχιτεκτόνων UIA-ARES.
Είναι αξιολογήτρια προτάσεων που υποβάλλονται στο πλαίσιο του Προγράμματος της Ευρωπαϊκής Επιτροπής "Ευφηής Ενέργεια" και αναπληρωματικό μέλος της Συμβουλευτικής Επιτροπής της ΕΕ για την Εκπαίδευση στην Αρχιτεκτονική. Δραστηριοποιήθηκε σαν εκπαιδεύτρια σε Σεμινάρια που πραγματοποιεί το ΙΕΚΕΜ-ΤΕΕ για τον Ενεργειακό -Βιοκλιματικό Σχεδιασμό και την Οικολογική Δόμηση, καθώς και ιδιωτικοί φορείς για θέματα εξοικονόμησης ενέργειας, ενεργειακής απόδοσης κτιρίων, οικολογικά κτίρια, πράσινες πόλεις, περιβαλλοντική ευθύνη, μηχανισμοί περιβαλλοντικών ελέγχων, κλπ.
Το Νοέμβριο του 2009 κλήθηκε από τη Κυβέρνηση του Γεωργίου Παπανδρέου να υπηρετήσει τα κοινά οράματα από τη θέση της Ειδικής Γραμματέως Επιθεώρησης Περιβάλλοντος και Ενέργειας στη νεοσύστατη Γραμματεία του Υπουργείου Περιβάλλοντος Ενέργειας και Κλιματικής Αλλαγής.
Οι αρχές της συνοψίζονται στην ακόλουθη διατύπωση:
"Αγωνίζομαι και δε θα πάψω να αγωνίζομαι για την προώθηση της Αειφόρου Ανάπτυξης, στο πλαίσιο μιας ιδεολογικής αντίληψης που βασίζεται στις αρχές της Κοινωνικής Αριστεράς και της Πολιτικής Οικολογίας, όπου η προστασία του Περιβάλλοντος αποτελεί το βασικό μοχλό της οικονομικής και κοινωνικής ανάπτυξης... "
Τοξικά στα νταμάρια της ΛΑΡΚΟ
Στον Παγωντα του Δήμου Μεσσαπίας
ΚΑΙ ΣΤΗΝ ΜΕΣΣΑΠΙΑ
Νέα πρόταση της Ε. Επιτροπής για τροποποίηση της Οδηγίας 2002/91/ΕΚ
για ενίσχυση της ενεργειακής αναβάθμισης των κτιρίων
Δράση της ΕΕ για το Κλίμα
Βελτίωση της ενεργειακής απόδοσης
Αντιμετώπιση των προκλήσεων και αξιοποίηση των ευκαιριών
Δράση της ΕΕ για το Κλίμα
Αντιμετώπιση των προκλήσεων και αξιοποίηση των ευκαιριών
Δράση της ΕΕ για το Κλίμα
Αντιμετώπιση των προκλήσεων και αξιοποίηση των ευκαιριών
Δράση της ΕΕ κατά της κλιματικής αλλαγής
Λιγότερα αέρια του θερμοκηπίου
Οι νέες ρυθμίσεις, ποιούς αφορούν, ποιά είναι η διαδικασία, δείτε πλήρες άρθρο...
ΤΟ ΙΣΤΟΛΟΓΙΟ ΜΟΥ: Πράσινα Κτίρια για έναν Πράσινο Κόσμο
Βιοκλιματική Αρχιτεκτονική-Οικολογική Δόμηση
Δυσοσμία στον Ασωπό
ΤΟ ΚΛΙΜΑ ΕΙΝΑΙ ΣΤΟ ΧΕΡΙ ΣΟΥ!
ΒΙΟΠΟΙΚΙΛΟΤΗΤΑ
Σε απόγνωση οι αλιείς στον Μαλιακό
Νερό με καρκινογόνο εξασθενές χρώμιο
τρέχει και πάλι από τις βρύσες των σπιτιών στα Οινόφυτα.
Χωρίς νερό παραμένουν για τέταρτη ημέρα οι κάτοικοι των Οινοφύτων,
λόγω βλάβης στο ταχυδιυλιστήριο
14 & 15 Απριλίου
EPA Grants Millions for Green Wastewater Projects
ARCHITECTS
Η Πρεσβεία της Φινλανδίας στο Τόκυο
Πράσινη Αρχιτεκτονική
Συμβαίνει και αλλού! Ένα ιδιαίτερα ενδιαφέρον βίντεο
Η κινητοποίηση στα διόδια Σχηματαρίου για τη σωτηρία Ασωπού- Ευβοϊκού
Με συμβολικό άνοιγμα των διοδίων Σχηματαρίου, διαμαρτυρήθηκαν οι κάτοικοι της Βοιωτίας, της Εύβοιας, και της Ανατολικής Αττικής για το διαχρονικό έγκλημα στην ανεξέλεγκτη βιομηχανική ζώνη, που έχει ως αποτέλεσμα τη μόλυνση των υπόγειων νερών και του Ασωπού.
Η ώρα της γης
Πράσινα πυροτεχνήματα
Για να μην ξεχνάμε...
Μια αποκαλυπτική έρευνα του ΣΚΑΙ
Ο ΣΚΑΙ στον Ασωπό: Ένα σημαντικό ιστορικό
Γράφει ο Γιώργος Κεραμιτζόγλου - 01/03/2009
Το εξασθενές χρώμιο σκοτώνει!
Διόδια Σχηματαρίου: Συναντιόμαστε 21 Μαρτίου ώρα 11.00
Ενημερώνουμε και διεκδικούμε καθαρό νερό, υγιές περιβάλλον, αποκατάσταση οικολογικής ζημιάς, οργάνωση βιομηχανικής περιοχής Οινοφύτων, δημιουργία αναγκαίων υποδομών, αποκατάσταση νομιμότητας....
Ορθή, δηλαδή, Βιοκλιματική Αρχιτεκτονική & Οικολογική δόμηση
Ενεργειακή απόδοση κτιρίων
Οικολογικά Κτίρια σε Αειφόρες Πόλεις
Από την Ευώνυμο Οικολογική Βιβλιοθήκη
Κίνητρα για την ενεργειακή απόδοση των κτιρίων
συνέντευξη Υπουργού Ενέργειας
Πριν από 21 λεπτά
1 ώρα πριν
Πριν από 4 ώρες
Πριν από 5 ώρες
Πριν από 5 ώρες
Πριν από 6 ώρες
Πριν από 6 ώρες
1 ημέρα πριν
Πριν από 2 ημέρες
Πριν από 2 ημέρες
Πριν από 2 ημέρες
Πριν από 3 ημέρες
Πριν από 4 ημέρες
Πριν από 4 ημέρες
Πριν από 5 ημέρες
Πριν από 5 ημέρες
Πριν από 6 ημέρες
Πριν από 1 εβδομάδα
Πριν από 1 εβδομάδα
Πριν από 1 εβδομάδα
Πριν από 1 εβδομάδα
Πριν από 2 εβδομάδες
Πριν από 2 εβδομάδες
Πριν από 5 εβδομάδες
1  μήνα  πριν
Πριν από 2 μήνες
Πριν από 4 μήνες
Πριν από 5 μήνες
Πριν από 7 μήνες
Πριν από 10 μήνες
Πριν από 11 μήνες
1 χρόνο πριν
Επεισόδια στα Οινόφυτα (25/02/2009)
Ασωπός: Εξασθενές χρώμιο στις καλλιέργειες
ασωπος
Για το δικαίωμα στην καθαρή ενέργεια!
Για το δικαίωμα στο καθαρό νερό
Για την ενημέρωση του πολίτη, ώστε να γίνει ενεργός πολίτης!
Διεκδικούμε το δικαίωμα στην ελεύθερη πρόσβαση στην περιβαλλοντική πληροφόρηση. Διεκδικούμε ενημέρωση για την ποιότητα των υπόγειων νερών περιοχής Οινοφύτων-Ασωπού! Διεκδικούμε το δικαίωμα σε καθαρό περιβάλλον και στην περιφρούρηση της δημόσιας Υγείας!
ΕΡΩΤΟΥΜΕ: Παρά την συνεχιζόμενη ρύπανση του Ασωπού, τα μέτρα που λαμβάνει η Πολιτεία είναι από ανύπαρκτα έως παντελώς ανεπαρκή. Τι νομίζετε ότι φταίει;
Πλοήγηση στην επικαιρότητα των σύγχρονων περιβαλλοντικών προβλημάτων και όχι μόνο!
Με επίκεντρο τη σωτηρία του Ασωπού από το εξασθενές χρώμιο, που απειλεί τη δημόσια υγεία, αλλά και την προστασία του περιβάλλοντος σε περιοχές που κινδυνεύουν, ενημερωνόμαστε για να αφυπνιστούμε και να ενώσουμε τις δυνάμεις μας. Γιατί, μόνο με μια κοινή & συντονισμένη δράση μπορούμε να πετύχουμε !
ετικέτες
Μαργαρίτα Καραβασίλη
Η οικονομική κρίση βρήκε την Ελλάδα στην χειρότερη κατάσταση ! Σήμερα απαιτούνται ριζικές αλλαγές για βιώσιμη οικονομία, κοινωνική συνοχή, νέες θέσεις εργασίας, προστασία του περιβάλλοντος και νέες κοινωνικές και πολιτικές πλειοψηφίες, με σκοπό την επίτευξη της αειφόρου ανάπτυξης.      Είμαι Αρχιτέκτων d.p.l.g., Msc. Πολεοδόμος, Χωροτάκτης, Msc. Κοινωνική Ψυχολόγος, υπάλληλος ΥΠΕΧΩΔΕ για 29 χρόνια, Σύμβουλος Περιβάλλοντος  στο Συμβούλιο της Ευρωπαϊκής Ένωσης, Γενική Επιθεωρήτρια στην Ειδική Υπηρεσία Επιθεωρητών Περιβάλλοντος.  Συμμετέχω ενεργά στα κοινά στο πλευρό οικολογικών οργανώσεων και ενεργών πολιτών.
Και όμως... η φύση ανθίσταται!
Loading...
Ένα ιστολόγιο για την ενημέρωση και την ενεργοποίηση των πολιτών!
Καλώς ήλθατε στο ιστολόγιό μου φίλοι, που ανησυχείτε για την κακοποίηση του περιβάλλοντος, για την αδιαφορία της Πολιτείας και που θέλετε να πάρετε την κατάσταση στα χέρια σας...
Τα θέματά μας αφορούν στο περιβάλλον όπου - δυστυχώς - τα νέα δεν είναι καθόλου ευχάριστα!
Παρακολουθήστε αυτό το ιστολόγιο. "Κάνει καλό στην υγεία" !
Που οφείλονται τα περιβαλλοντικά προβλήματα της χώρας;
Ποια είναι τα μεγαλύτερα περιβαλλοντικά προβλήματα της χώρας;

<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>Pontokomi.com: Σύλλογος Περιβάλλοντος και Ποιότητας Ζωής Δήμου Δημητρίου Υψηλάντη: Υπερβάσεις ρύπων στην Κοζάνη...</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>Pontokomi.com: Σύλλογος Περιβάλλοντος και Ποιότητας Ζωής Δήμου Δημητρίου Υψηλάντη: Υπερβάσεις ρύπων στην Κοζάνη...</title>
						<author></author>
						<imprint>
							<publisher></publisher>
							<pubDate>2010-09-06 10:25:28.0</pubDate>
							<eAddress>http://pontokomicom.blogspot.com/2008/06/blog-post_26.html</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="el"/>
			</langUsage>
			<textClass>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/ENV_EL/6013.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">Υπερβάσεις στις συγκεντρώσεις αιωρούμενων σωματιδίων σημειώνονται τις ημέρες αυτές στην πόλη της Κοζάνης όπως προκύπτει από τις μετρήσεις που πραγματοποιεί το Εργαστήρίο Ατμοσφαιρικής Ρύπανσης και Περιβαλλοντικής Φυσικής του ΤΕΙ Κοζάνης.Ειδικότερα, το όριο στις υπερβάσεις ρύπων είναι 50 μικρογραμμάρια ανά κυβικό μέτρο ενώ ο μέσος όρος την Τρίτη έφτασε τα 62, τη Δευτέρα στα 73, στις 22 Ιουνίου στα 74 και στις 21 Ιουνίου στα 54. στην κλίμακα API που μετράει τα επίπεδα ατμοσφαιρικής ρύπανσης. Οι υπερβάσεις έφτασαν την Τετάρτη στο 7/10, γεγονός το οποίο κατατάσει τις υπερβάσεις αυτές στην υψηλή κλίμακα.Ωστόσο, αν λάβει κανείς υπόψη όχι τον μέσο όρο αλλά τις τιμές στις υπερβάσεις ρύπων κατά τη διάρκεια της ημέρας, προκύπτει ότι σημειώθηκαν πολύ μεγαλύτερες τιμές που έφταναν την Τετάρτη λίγο πιο κάτω από τα 100 μικρογραμμάρια το κυβικό μέτρο. Οι υπερβάσεις στις τιμές ρύπων δημιουργούν σοβαρά προβλήματα στις ασθενείς κοινωνικές ομάδες (παιδιά, ηλικιωμένοι, αυτούς που πάσχουν από καρδιολογικής και αναπνευστικής φύσεως προβλήματα).Όπως επισημαίνει στον «Π.Λ.» ο διευθυντής του Εργαστηρίου του ΤΕΙ κ. Τριανταφύλλου οι συγκεντρώσεις αιωρούμενων σωματιδίων κάποιες ώρες της ημέρες ξεπερνούν ακόμα και τα 200 μικρογραμμάρια. Ο ίδιος αναφέρει πως «οι τιμές αυτές δεν είναι από τις ακέραιες και θα μπορούσαν να χαρακτηριστούν συνηθισμένες σε μεγάλες αστικές περιοχές» και υποστηρίζει ακόμη πως πέρυσι π.χ. τον Ιούνιο και τον Ιούλιο οι τιμές ήταν πολύ μεγαλύτερες και είχαν μέσο όρο 24ώρου πάνω από 100 μικρογραμμάρια.</p>
			<p id="p2">Σε ότι αφορά τις υπερβάσεις αυτές, ο κ. Τριανταφύλλου υποστηρίζει πως οφείλονται στους ρύπους κυρίως από τη βιομηχανική δραστηριότητα στο λεκανοπέδιο ενώ συνεισφέρει και η αστική δραστηριότητα (όπως π.χ. τα έργα που γίνονται την περίοδο αυτή στο κέντρο της Κοζάνης και τα οποία έχουν επιπτώσεις). Επίσης, οι κλιματολογικές συνθήκες επηρεάζουν άμεσα την ποιότητα του περιβάλλοντος και είναι αυτές που τελικά προσδιορίζουν τα επίπεδα ρύπανσης.</p>
			<p id="p3">Παρόλα αυτά δεν μπορούμε να μιλάμε συνολικά για ρύπανση της περιοχής (στο λεκανοπέδιο Κοζάνης και Πτολεμαΐδας) γιατί όπως υποστηρίζει ο κ. Τριανταφύλλου «δεν υπάρχει ένα δίκτυο παρακολούθησης της μόλυνσης του αέρα στην περιοχή, εκτός από τους σταθμούς μέτρησης που έχει εγκατεστημένους οι ΔΕΗ». «Η ΔΕΗ ως ρυπαίνον έχει τις δικές της υποχρεώσεις που προκύπτουν από τους περιβαλλοντικούς όρους. Από κει και πέρα είναι θέμα φορέων της περιοχής να έχουν το δικό τους αυτοδύναμο σύστημα παρακολούθησης της ποιότητας του αέρα, την ενημέρωση του κόσμου, τη λήψη μέτρων για την αποφυγή επεισοδίων» αναφέρει μεταξύ άλλων.</p>
			<p id="p4">Για το θέμα αυτό, ο κ. Τριανταφύλλου επεσήμανε πως το εργαστήριο ατμοσφαιρικής ρύπανσης έχει μιλήσει κατ’ επανάληψη με τη διοίκηση του λιγνιτικού κέντρου για να γίνει μια αποτίμηση της επιβάρυνσης των ορυχείων, ωστόσο έχει αντιμετωπίσει μια «διστακτικότητα από πλευράς της ΔΕΗ» όπως υποστηρίζει.</p>
			<p id="p5">Το ΤΕΙ χρησιμοποιεί τους σταθμούς μέτρησης (στην πλατεία Κοζάνης και στην ταράτσα του ΤΕΙ) για εκπαιδευτικούς σκοπούς των σπουδαστών του και ταυτόχρονα αποτυπώνει την ποιότητα του αέρα. Θέση του Εργαστηρίου είναι «την εικόνα αυτή που μπορεί να έχει ο πολίτης για την Κοζάνη να μπορεί να την έχει για όλο το λεκανοπέδιο» ενώ για να γίνει κάτι τέτοιο σύμφωνα με τον κ. Τριανταφύλλου «πρέπει να ληφθεί μια πρωτοβουλία σε επίπεδο φορέων ώστε να λειτουργήσει ένα αυτόματο σύστημα παρακολούθησης το οποίο σε πιο εξελιγμένη μορφή θα μπορούσε να περιλαμβάνει και πρόγνωση για την επόμενη μέρα, ώστε να εφαρμοστούν μέτρα πρόληψης για αποφυγή επεισοδίων ατμοσφαιρικής ρύπανσης».</p>
			<p id="p6">«Πέρυσι το καλοκαίρι λέγαμε τα ίδια, φέτος επαναλαμβάνουμε τα ίδια και του χρόνου τα ίδια θα συζητάμε. Πολύ φοβάμαι ότι το πρόβλημα θα λυθεί όταν εξαντληθεί ο λιγνίτης» δηλώνει χαρακτηριστικά ο ίδιος.</p>
			<p id="p7">Γράφει ο/η Β.Σ.</p>
			<p id="p8">Eπιβαρυμένη, και σήμερα το πρωί, η ποιότητα της ατμόσφαιρας απο τη ΔΕΗ Α.Ε .</p>
			<p id="p9">Σύμφωνα με τις ενδείξεις του Εργαστηρίου Ατμοσφαιρικής Ρύπανσης και Περιβαλλοντικής φυσικής airlab.teikoz.gr η ατμόσφαιρα σήμερα 7:30 το πρωί ήταν ιδιαίτερα επιβαρυμένη και ο βαθμός επιβάρυνσης άγγιξε το 7/10 πράγμα ανησυχητικό για ανθρώπους με ευπαθείς οργανισμούς.</p>
			<p id="p10">Σύμφωνα με τις μετρήσεις του ΤΕΙ Κοζάνης η συγκεκριμένη ένδειξη (7/10) αναφέρει πως: Σημαντικές επιπτώσεις μπορεί να παρατηρηθούν σε ευαίσθητες ομάδες πληθυσμού. Συνήθως συστήνονται μέτρα πού αποσκοπούν στην αποφυγή έκθεσης για πολύ χρόνο σε μολυσμένες περιοχές. Όσοι υποφέρουν από άσθμα νιώθουν έντονη δυσφορία στους πνεύμονες κατά την αναπνοή.</p>
			<p id="p11">Αναρτήθηκε από Σύλλογος Περιβάλλοντος και Ποιότητας Ζωής στις 08:11</p>
			<p id="p12">1 σχόλια:</p>
			<p id="p13">ti kseftila ine avti pragmatiki "antiprosopevtiki dimokratia"</p>
			<p id="p14">nikos d.s.</p>
			<p id="p15">Αγαπητέ επισκέπτη βλέποντας την περιβαλλόντικη κατάντια του τόπου οι κάτοικοι...</p>
			<p id="p16">«... έχουν στο πρόσωπο δυο πληγές που μένουν πάντοτε ανοιχτές κι όταν τις νύχτες τις χλωμές τους επισκέπτονται οι θύμισες αιμοραγούν διαρκώς.....στάζοντας δάκρυα...»</p>
			<p id="p17">Ξυπνήστε...</p>
			<p id="p18">«Για τους ξύπνιους υπάρχει ένας και ο ίδιος κόσμος, ενώ οι κοιμισμένοι στρέφονται ο καθένας σε ένα δικό του, υποκειμενικό κόσμο.»</p>
			<p id="p19">«Αν θες να ονειρεύεσαι… ξύπνα!»</p>
			<p id="p20">«Κανένα πρόβατο δεν σώθηκε ποτέ βελάζοντας...»</p>
			<p id="p21">Αριθμός Επισκεπτών</p>
			<p id="p22">Top 10 των σχολιαστών του Blog μας...</p>
			<p id="p23">BloggerStop</p>
			<p id="p24">Αναζήτηση στο Blog μας</p>
			<p id="p25">Μεγάλωσε ή μίκραινε τη γραμματοσειρά για να βλέπεις καλύτερα τις αναρτήσεις...</p>
			<p id="p26">Φωτογραφίες από κινητοποιήσεις του Συλλόγου...</p>
			<p id="p27">Φωτογραφίες από εκδηλωσεις του Συλλόγου...</p>
			<p id="p28">Ο καιρός στην περιοχή μας...</p>
			<p id="p29">Θερμοκρασία</p>
			<p id="p30">Σύγκριση με καλύτερες μέρες...</p>
			<p id="p31">Πρωτοσέλιδα Εφημερίδων Τοπικού Τύπου</p>
			<p id="p32">Loading...</p>
			<p id="p33">Loading...</p>
		</body>
	</text>
</cesDoc>
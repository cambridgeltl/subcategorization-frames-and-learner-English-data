<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>ΣΥΛΛΟΓΟΣ ΠΡΟΣΤΑΣΙΑΣ ΠΕΡΙΒΑΛΛΟΝΤΟΣ ΛΑΡΥΜΝΑΣ «Η ΛΑΡΥΜΝΑ»</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>ΣΥΛΛΟΓΟΣ ΠΡΟΣΤΑΣΙΑΣ ΠΕΡΙΒΑΛΛΟΝΤΟΣ ΛΑΡΥΜΝΑΣ «Η ΛΑΡΥΜΝΑ»</title>
						<author></author>
						<imprint>
							<publisher></publisher>
							<pubDate>2010-09-07 07:56:54.0</pubDate>
							<eAddress>http://www.martino.gr/efhmerida/fyllo10/38-----l-r</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="el"/>
			</langUsage>
			<textClass>
				<keywords>
					<keyTerm>Μαρτίνο</keyTerm>
					<keyTerm>Αίας</keyTerm>
					<keyTerm>Αιας</keyTerm>
					<keyTerm>Μαρτινο</keyTerm>
					<keyTerm>μαρτινο</keyTerm>
					<keyTerm>Μαρτίνο</keyTerm>
					<keyTerm>Λοκρός</keyTerm>
					<keyTerm>Αίας ο Λοκρός</keyTerm>
					<keyTerm>σύλλογος</keyTerm>
					<keyTerm>μαρτιναίων</keyTerm>
					<keyTerm>μαρτιναίοι</keyTerm>
					<keyTerm>Οπούντιος</keyTerm>
					<keyTerm>Δήμος Οπουντίων</keyTerm>
					<keyTerm>Λοκρίδα</keyTerm>
					<keyTerm>Λάρυμνα</keyTerm>
					<keyTerm>εφημερίδα</keyTerm>
					<keyTerm>Φθιώτιδα</keyTerm>
					<keyTerm>Μαρτίνο Λοκρίδος</keyTerm>
				</keywords>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/ENV_EL/25235.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">ΤΟ ΠΕΡΙΒΑΛΛΟΝ ΚΑΤΑΣΤΡΕΦΕΤΑΙ</p>
			<p id="p2">Όλοι το βλέπουμε και το βιώνουμε καθημερινά.</p>
			<p id="p3">Η επιστημονική κοινότητα, αρκετοί κοινωνικοί και πολιτικοί φορείς προ καιρού έχουν κρούσει τον κώδωνα του κινδύνου.</p>
			<p id="p4">Η τρύπα του όζοντος, το φαινόμενο του θερμοκηπίου, η καταστροφή των δασών, η λειψυδρία, η ρύπανση των υδάτων, της θάλασσας, του αέρα, της γης με στερεά, υγρά, χημικά τοξικά, θερμικά απόβλητα, απειλούν τον πλανήτη με ερημοποίηση και αφανισμό.</p>
			<p id="p5">Η ανάπτυξη των αυτοκινητοβιομηχανιών, των εταιριών καυσίμων, η τσιμεντοποίηση των αστικών κέντρων, τα μεγάλα βιομηχανικά ατυχήματα, η αλόγιστη χρήση λιπασμάτων και γεωργικών φαρμάκων, τα μπαζώματα γιαλού και παραλίας, οι χωματερές και η απόρριψη σκουπιδιών οπουδήποτε υποβαθμίζουν την ποιότητα της ζωής μας καθημερινά.</p>
			<p id="p6">Στο χώρο μας η ανεξέλεγκτη δράση της ΛΑΡΚΟ, των αμμοβολών, των ιχθυοκαλλιεργειών μας έχουν δημιουργήσει τεράστια προβλήματα.</p>
			<p id="p7">Από τη σκουριά και τα άλλα στερεά απόβλητα της ΛΑΡΚΟ μπαζώθηκε το λιμάνι, η θάλασσα, το ΚΟΚΚΙΝΙ.</p>
			<p id="p8">Τα καπναέρια των καμινάδων των Π/Κ, των Η/Κ της Χ/Β της ΛΑΡΚΟ και των αμμοβολών μας δηλητηριάζουν κάθε μέρα, σκεπάζουν όλη την περιοχή, τις καλλιέργειες.</p>
			<p id="p9">Καταλήφθηκαν όλες οι παραλίες, πολλές δασικές εκτάσεις, γέμισε όλος ο γιαλός του όρμου Λάρυμνας με κάθε λογής απόβλητα από τη δράση των ιχθυοκαλλιεργειών και των επισκεπτών αλιέων.</p>
			<p id="p10">Η ανεξέλεγκτη ρήψη σκουπιδιών οπουδήποτε έχει κάνει την περιοχή μας ένα απέραντο σκουπιδότοπο.</p>
			<p id="p11">Η κατασκευή του νέου λιμένα που σχεδιάζει να κατασκευάσει η ΛΑΡΚΟ θα προσθέσει και άλλα προβλήματα.</p>
			<p id="p12">Τεράστιες και γνωστές οι επιπτώσεις από αυτή την κατάσταση που όμως δεν είναι από ευθύνη δική μας.</p>
			<p id="p13">Υπάρχουν ευθύνες διαχρονικές. Ευθύνονται αυτοί που οφθαλμοφανέστατα ρυπαίνουν και αυτοί που τους επιτρέπουν να ρυπαίνουν. Οι αρμόδιες υπηρεσίες και οι κατά καιρούς κυβερνήσεις.</p>
			<p id="p14">Η λογική τους ήταν και είναι όλα για τον εύκολο πλουτισμό για το κέρδος, καμιά μέριμνα για το περιβάλλον, καμιά μέριμνα για την υγεία μας και την ποιότητα της ζωής μας.</p>
			<p id="p15">Χωριανές - χωριανοί νέες και νέοι,</p>
			<p id="p16">Αυτή η κατασκευή δεν πάει άλλο. Πρέπει να την σταματήσουμε.</p>
			<p id="p17">o Απαιτούμε από τη δημοτική αρχή να δει συνολικά και όχι αποσπασματικά το ζήτημα περιβάλλοντος. Να φέρει εδώ τα αρμόδια Υπουργεία, Υπηρεσίες , κόμματα Βουλής, Επιστημονική Κοινότητα, να δουν την κατάσταση, να ακούσουν τους κατοίκους, τους μαζικούς και κοινωνικούς φορείς, να μας προτείνουν λύσεις, .έργα, χρονοδιαγράμματα με ενυπόγραφες δεσμεύσεις.</p>
			<p id="p18">• Απαιτούμε να γίνει άμεσα χωροταξικός σχεδιασμός . Να μη γίνει καμιά ενέργεια για το νέο λιμάνι αν δεν ακουστούν οι απόψεις του λαού της Λάρυμνας. Να συνεδριάσει εδώ το Νομαρχιακό συμβούλιο για το θέμα αυτό.</p>
			<p id="p19">• Απαιτούμε με ευθύνη του Υπουργείου Υγείας να γίνει μελέτη για τις επιπτώσεις στην υγεία των κατοίκων και των εργαζομένων.</p>
			<p id="p20">• Απαιτούμε οι αρμόδιες υπηρεσίες να κάνουν εντατικούς ελέγχους για την τήρηση των περιβαλλοντικών όρων από τη ΛΑΡΚΟ,αμμοβολές, ιχθυοκαλλιέργειες. Να επιβάλλουν τις νόμιμες κυρώσεις.</p>
			<p id="p21">• Απαιτούμε με ευθύνη της πολιτείας να εγκατασταθούν σταθμοί μέτρησης των ρύπων, καμιά καμινάδα ΑΑΡΚΟ - αμμοβολών, να μην εκπέμπει καπναέρια με φυσικό ελκυσμό. Απαιτούμε να υποχρεωθεί η ΛΑΡΚΟ να κάνει άμεση ανάπλαση στο μπαζωμένο χώρο «Βυρώνια» . Να κάνει "εγκιβωτισμό στο γιαλό και παραλία κατά μήκος του εργοστασίου, να απολασπώσει το παλιό λιμάνι , να γίνει η ανάπλαση του με μελέτη όπως έχει προτείνει το ΕΚΘΕ.</p>
			<p id="p22">• Δεν δεχόμαστε να πέσει άλλη σκουριά στη θάλασσα, ούτε στο Κοκκίνι, ούτε στη Λιάβδα, ούτε σε καμία δασική έκταση. Να αξιοποιηθεί όπως προτείνει η επιστημονική κοινότητα, αν αυτό δεν γίνει να απορριφθεί στα Μεταλλεία του Αι-Γιάννη, και γενικότερα στους χώρους εξόρυξης απ'όπου ερχονται οι πρώτες ύλες.</p>
			<p id="p23">• Δεν δεχόμαστε να δοθούν νέες άδειες ούτε άλλες επεκτάσεις στις ιχθυοκαλλιέργειες και τις αμμοβολές.</p>
			<p id="p24">• Απαιτούμε από όλους αυτούς που μας στερούν την πρόσβαση στη θάλασσα για κολύμπι-αναψυχή να διαμορφώσουν νέες πλαζ και ασφαλτόδρομους για πρόσβαση σε αυτές. Να καθαρίσουν το γιαλό από τα απόβλητά τους.</p>
			<p id="p25">• Ζητάμε από την Δημοτική Αρχή να ασχοληθεί άμεσα με το πρόβλημα της χωματερής των σκουπιδιών, να μεριμνήσει για τη συλλογή ανακύκλωσης μπαταριών, χάρτου κΛττ.</p>
			<p id="p26">• Να προχωρήσει άμεσα σε ανάπλαση στο φαράγγι των πηγών ώστε ν' αποτελέσει αυτό χώρο αναψυχής για τους κατοίκους.</p>
			<p id="p27">Χωριανές - χωριανοί, νέοι, νέες</p>
			<p id="p28">Βρισκόμαστε σε πολύ δύσκολη κατάσταση. Μας έχουν κηρύξει ένα ύπουλο διαρκή πόλεμο για να μας ξεριζώσουν. Η χρονική στιγμή μας βοηθά να απαιτήσουμε λύσεις.</p>
			<p id="p29">Το ΔΣ θα κάνει ό,τι μπορεί γι' αυτά τα ζητήματα- θέλουμε όμως την βοήθεια όλων σας και ειδικότερα της νέας γενιάς που είναι το μέλλον μας. Με Ενότητα, Συσπείρωση, Συμμετοχή, Αγώνα και Συντονισμό δράσης με τους άλλους μαζικούς φορείς μπορούμε να πετύχουμε πολλά- Ας κάνουμε πράξη αυτά που όλοι μας κουβεντιάζουμε στο σπίτι μας και τα καφενεία. </p>
			<p id="p30">Για το Δ.Σ.</p>
			<p id="p31">Κύριε Δασάρχα</p>
			<p id="p32">Με προηγούμενα έγγραφά μας σας γνωρίσαμε την ύπαρξη του Συλλόγου μας, τα προβλήματά μας και τις απόψεις μας για τη λύση τους. Επανερχόμενοι με την παρούσα θέτουμε συγκεκριμένα θέματα αρμοδιότητας σας και ζητάμε να πάρετε μέτρα σύμφωνα με την θέληση του λαού της Λάρυμνας, μελών μας, κυνηγών κ.λ.π..</p>
			<p id="p33">1. Επειδή το δάσος της Λάρυμνας έχει καταστραφεί από επανειλλημένες πυρκαγιές θέλουμε να εφαρμόσετε πρόγραμμα αναδάσωσης στο οποίο θα πρέπει να συμμετέχει ο Δήμος Οπουντίων και οι επιχειρήσεις ΛΑΡΚΟ, αμμοβολές, ιχθυοκαλλιέργειες οι οποίες με την δράση τους έχουν συμβάλλει στην καταστροφή δασικών εκτάσεων.</p>
			<p id="p34">2. Είναι γνωστό ότι το βουνό «Κοκκίνι» πλέον της τριακονταετίας έχει χαρακτηρισθεί και λειτουργεί ως καταφύγιο θηραμάτων. Όμως έχει δεχθεί παράνομα επεμβάσεις από την εταιρία Γ.Μ.Μ. Α.Ε. ΛΑΡΚΟ η οποία έχει αποθέσει σκουριές, λιγνίτες κ.α. Επιπλέον με απόφαση των αρμοδίων δασικών υπηρεσιών επετράπη πρόσφατα η παραχώρηση 413 στρεμμάτων στη ΛΑΡΚΟ για να απορρίψει τη σκουριά Η/Κ για 15 έτη και επιτρέψατε μηχανήματα βαρέως τύπου να εισέλθουν στο καταφύγιο και να προκαλέσουν ολοκληρωτική καταστροφή στη περιοχή. Αυτό εκτός ότι αντίκειται στη νομοθεσία περί κυνηγετικών καταφυγίων είναι και απαράδεκτο γιατί προκαλεί το λαϊκό δίκαιο αίσθημα. Εμείς διαφωνούμε κατηγορηματικά σε τέτοιες επιλογές. Απαιτούμε να σταματήσει άμεσα κάθε παρέμβαση στο κυνηγετικό; καταφύγιο, να μην καταργηθεί αυτό, να μην πέσει σκουριά ούτε στο Κοκκίνι, ούτε στη Λιάβδα, ούτε σε καμμία άλλη δασική έκταση.</p>
			<p id="p35">3. Στην περιοχή ΠΕΥΚΙΑΣ σε συγκεκριμένες δασικές εκτάσεις παράνομα αδειάζονται βοθρολύματα και λύματα ελαιοτριβείων της Μαλεσίνας από τον Οκτώβρη μέχρι την λήξη της ελαιοκομικής περιόδου. Αυτό το επικίνδυνο γεγονός για τη Δημόσια Υγεία πρέπει να σταματήσει. Γι' αυτό είναι ανάγκη έγκαιρα να γίνει σύσταση στους ρυπαίνοντες να λάβουν τα μέτρα τους και αν δεν συμμορφωθούν να υποστούν κυρώσεις. </p>
			<p id="p36">4 Στη χωματερή του Δήμου Οπουντίων εκτός των σκουπιδιων απορρίπτονται και εντόσθια σφαγέντων ζώων και νεκρά ψάρια από τις ιχθυοκαλλιέργειες, γεγονός απαράδεκτο που επίσης πρέπει να σταματήσει.</p>
			<p id="p37">5 Επίσης στις δασικές εκτάσεις απορρίπτονται υπολείμματα μπετόν από τις εταιρίες μπετόν, θα γνωρίζετε πως όταν πέσει μπετόν στη γη δεν φυτρώνει τίποτα. Για όλα αυτά τα ζητήματα, την πρόληψη πυρκαγιών κ.λ,π. είμαστε πρόθυμοι για συνεργασία και βοήθεια.</p>
			<p id="p38">Φρονούμε ότι υπό την αιγίδα σας με συναρμόδιες υπηρεσίες με τους Δήμους της περιοχής, τους μαζικούς φορείς της Λάρυμνας, τις εμπλεκόμενες επιχειρήσεις πρέπει σύντομα να πραγματοποιήσετε ευρεία σύσκεψη στη Λάρυμνα για εξεύρεση λύσεων.</p>
			<p id="p39">Βέβαιοι για την ανταπόκριση σας αναμένουμε και ευχαριστούμε.</p>
			<p id="p40">Κύριε Δήμαρχε,</p>
			<p id="p41">Στο υπ' αριθ.πρωτ. 2088/11.5.07 έγγραφό σας προκειμένου να πείσετε τις αρμόδιες υπηρεσίες να μην μεταφέρουν τους μαθητές της Γ’ Λυκείου στο εξεταστικό κέντρο Λάρυμνας, αναφέρετε μεταξύ άλλων ότι λόγω του εργοστασίου ΛΑΡΚΟ η Λάρυμνα έχει βεβαρηυένο περιβάλλον, ότι εγκυμονούνται κίνδυνοι για την σωματική ακεραιότητά τους, ότι ανά πάσα στιγμή μπορεί να γίνει έκρηξη στις δεξαμενές προπανίου κ.λ.π.. Ξεκαθαρίζουμε ότι εφ'όσον οι ως άνω μαθητές θέλουν δικό τους εξεταστικό κέντρο είναι δικαίωμά τους και εμείς δεν διαφωνούμε γιατί το ίδιο θέλουμε και για τα παιδιά μας.</p>
			<p id="p42">Χαιρόμαστε για τη διαπίστωση περί περιβάλλοντος και κινδύνων από την δραστηριότητα της ΛΑΡΚΟ.</p>
			<p id="p43">Πιστεύουμε δε ότι για να προβαίνετε εσείς σε μια τέτοια υπόμνηση προς τις αρμόδιες υπηρεσίες πως κάτι παραπάνω θα γνωρίζετε από το λαό της Λάρυμνας που χρόνια τώρα στενάζει κάτω από αυτές τις συνθήκες αλλά όσο και αν φωνάζει κανείς δεν τον ακούει για να τον δικαιώσει.</p>
			<p id="p44">Κύριε Δήμαρχε,</p>
			<p id="p45">θεωρούμε ότι την ίδια ευαισθησία θα δείξετε για τα παιδιά της Λάρυμνας και όλους τους κατοίκους της και δεν θα μας θεωρήσετε παιδιά ενός κατώτερου θεού.</p>
			<p id="p46">Όμως ρωτάμε, συμβαίνει κάτι σοβαρότερο από όσα γνωρίζουμε και μας το αποκρύπτετε;</p>
			<p id="p47">Σκοπεύετε να κάνετε κάποιες ενέργειες άμεσα για να μη μας σκοτώνουν κάθε μέρα τα δηλητηριώδη καπναέρια της ΛΑΡΚΟ και των αμμοβολών, θα ζητήσετε να γίνει έλεγχος στη δεξαμενή προπανίου για το αν πληροί τους όρους ασφαλείας, και για το αν χρειάζεται ανακατασκευή κ.τ.λ., θα ζητήσετε από τις αρμόδιες υπηρεσίες να ελέγξουν όλες τις βιομηχανικές μονάδες αν τηρούν την έγκριση των περιβαλλοντικών όρων και αν όχι να επιβληθούν κυρώσεις; Θα παλέψετε να αξιοποιηθεί η σκουριά που είναι η μόνη λύση αποδεδειγμένα από την επιστημονική κοινότητα ή θα αφήνετε να πέφτει στη θάλασσα και θα προτείνετε να πέσει στη ΛΙΑΒΔΑ για να καταστρέψει έναν ακόμα πνεύμονα οξυγόνου και δασικού κάλλους ;</p>
			<p id="p48">Τέλοο θα αναλάβετε να διοργανώσετε ηυερίδα με συμμετοχή κυβέρνησης, υπηρεσιών, κομμάτων, επιστημονικών φορέων ώστε να συζητηθεί συνολικά το ζήτημα του ΠΕΡΙΒΑΛΛΟΝΤΟΣ, να ακουσθούν οι φωνές των Λαρυμναίων και να αναγκασθούν οι αρμόδιοι να μας προτείνουν συγκεκριμένες λύσεις, έργα, χρονοδιαγράμματα με ενυπόγραφες δεσμεύσεις:</p>
			<p id="p49">Ευελπιστούμε ότι δεν θα κάνετε ρατσιστικές διακρίσεις και θα προχωρήσετε στην υλοποίηση των πιο πάνω προτάσεών μας και άλλων που σας ειναι γνωστές (π.χ. ανάπλαση θέση Βυρώνια κ,τ.λ.) Σε διαφορετική περίπτωση επιφυλασσόμεθσ και θα πράξουμε ανάλογα.</p>
			<p id="p50">2. Αρχηγούς των κομμάτων της Βουλής</p>
			<p id="p51">3. Επίτροπο Περιβάλλοντος Ε.Ε. κ. Δήμα</p>
			<p id="p52">Κοινοποίηση: 1.Υπουργούς ΠΕΧΩΔΕ, Ανάπτυξης, Εμπορικής Ναυτιλίας, Υγείας, Αγροτικής Ανάπτυξης, Πολιτισμού.</p>
			<p id="p53">2. Ευρωβουλευτές των κομμάτων</p>
			<p id="p54">Αξιότιμοι κύριοι και κυρίες,</p>
			<p id="p55">Το περιβάλλον στη Λάρυμνα έχει καταστραφεί ολοκληρωτικά. Όλα είναι μαύρα, η ζωή μας έχει γινει αφόρητη, η υγεία μας βρίσκεται σε διαρκή κίνδυνο.</p>
			<p id="p56">Η ανεξέλεγκτη, ασύδοτη, νόμιμη ή παράνομη δράση της σιδηρονικελιούχου βιομηχανίας ΛΑΡΚΟ, των αμμοβολών και των ιχθυοκαλλιεργειών έχουν δημιουργήσει τεράστια περιβαλλοντικά προβλήματα.</p>
			<p id="p57">Η ηχορύπανση από τις εκρήξεις και τους θορύβους της ΛΑΡΚΟ, η οπτική ρύπανση από τα απόβλητα των προαναφερομένων είναι ανυπόφορη.</p>
			<p id="p58">Το υόνιμο νέφος από τα καπναέρια των Π/Κ. των Η/Κ, της Χ/Β της ΛΑΡΚΟ και των αμμοβολών τα οποία εκτός των άλλων εμπεριέχουν Ας. διοξίνες ή αιωρούμενα σωματίδια βαρέων μετάλλων μας δηλητηριάζουν ασταμάτητα μέρα νύχτα, ρυπαίνουν νη αέοα και θάλασσα επικάθονται στις αγροτικές καλλιέργειες, καταστρέφουν τα σπίτια μας.</p>
			<p id="p59">Από την σκουριά, τους λιγνίτες, τα μεταλλεύματα της ΛΑΡΚΟ και των αμμοβολών μπαζώθηκε το λιμάνι της Λάρυμνας (άνω των 300 στρεμμάτων), η θάλασσα του Βορείου Ευβοϊκού, τα βουνά «Κοκκίνι», «Κουτρούλα» και ρεματιές του «Πευκιά».</p>
			<p id="p60">Όλη η θαλάσσια περιοχή, σύμφωνα με έρευνα και μελέτη του ΕΚΘΕ (κα Συμπούρα), έχει φορτωθεί με βαρέα μέταλλα τα οποία έχουν ανιχνευθεί και στα αλιεύματα.</p>
			<p id="p61">Καταλήφθηκαν νόμιμα και παράνομα όλες οι παραλίες, πολλές δασικές εκτάσεις, έχει γεμίσει ο γιαλός του όρμου με κάθε λογής απόβλητα από τη δράση των ιχθυοκαλλιεργειών.</p>
			<p id="p62">Η λειτουργία της χωματερής του Δήμου ΟΠΟΥΝΤΙΩΝ πάνω από τον υπόγειο υδροφόρο ορίζοντα των φυσικώς ρεόντων υδάτων της ΛΑΡΥΜΝΑΣ δημιουργεί τεράστιους κινδύνους για την μόλυνσή τους.</p>
			<p id="p63">Η ανεξέλεγκτη ρήψη σκουπιδιών οπουδήποτε, η απόριψη υγρών λυμάτων των ελαιοτριβείων Μαλεσίνας, το άδειασμα βοθρολυμάτων και υπολειμμάτων έτοιμου μπετόν σε δασικές εκτάσεις έχει κάνει την περιοχή μας έναν απέραντο σκουπιδότοπο.</p>
			<p id="p64">Η απόριψη της σκουριάς της ΛΑΡΚΟ στη θέση «Κοκκίνι» που αποφάσισε το Υπουργικό Συμβούλιο ή στη θέση «Λιάβδα» που εναλλακτικά διερευνά η ΛΑΡΚΟ θα δημιουργήσει καταστροφή στην ευρύτερη περιοχή του περιβάλλοντα χώρου μας και θα αφανίσει τους αρχαιολογικούς μας χώρους που χρήζουν ανάδειξης.</p>
			<p id="p65">Επίσης η κατασκευή νέου λιμένα που έχει δρομολογήσει η ΛΑΡΚΟ, ο δίαυλος, ο ελλιμενισμός και η φορτοεκφόρτωση μεταλλευμάτων θα καταστρέψει τις εναπομείνουσες παραλίες, θα αφανίσει την παράκτια αλιεία και άλλους επαγγελματίες, θα νεκρώσει τον όρμο της Λάρυμνας.</p>
			<p id="p66">Αξιότιμοι κύριοι, κυρίες,</p>
			<p id="p67">Αυτή η διαχρονική άσχημη κατάσταση και η εγκληματική τακτική δεν πάει άλλο. Αν συνεχισθεί με τους ίδιους ρυθμούς σε λίγο διάστημα θα λέμε ότι κάποτε εδώ ήταν η Λάρυμνα.</p>
			<p id="p68">Γι' αυτό κρούουμε τον κώδωνα του κινδύνου για μία ακόμη φορά, επισημαίνουμε τις ανάλογες ευθύνες και απαιτούμε να εισακουσθούν οι προτάσεις μας, που κατά καιρούς έχουμε υποβάλλει και σας επισυνάπτουμε και οι οποίες θα δώσουν λύσεις για τη σωτηρία της Λάρυμνας.</p>
			<p id="p69">Ζητάμε από όλους να επισκεφθείτε το χωριό μας για να διαπιστώσετε και οι ίδιοι την κατάσταση που επικρατεί, για να τρομάξετε μία μέρα όπως και μεις καθημερινά.</p>
			<p id="p70">Αναμένοντας τις ενέργειές σας, που πιστεύουμε θα είναι θετικές, θα κρίνουμε ανάλογα και σας γνωρίζουμε ότι θα αγωνισθούμε με κάθε τρόπο για να προστατεύσουμε την ζωή μας και το περιβάλλον του τόπου μας.</p>
			<p id="p71">Χωριανές - χωριανοί νέοι, νέες, μέλ του συλλόγου μας,</p>
			<p id="p72">Με βάση το καταστατικό, τις ομόφωνες αποφάσεις του απερχόμενου Δ.Σ. και των Γεν. Συνελεύσεων στις 6/5/07 πραγματοποιήθηκαν οι εκλογές του Συλλόγου μας.</p>
			<p id="p73">Το νέο Δ.Σ. που εκλέχθηκε και συγκροτήθηκε σε σώμα στις 11/5/07 έχει ως εξής:</p>
			<p id="p74">ΠΡΟΕΔΡΟΣ:</p>
			<p id="p75">Αντιπρόεδρος: Ελένη Κ. Πολίτη ψήφοι 21</p>
			<p id="p76">Γεν. Γραμματέας: Κων. Ζάγκας ψήφοι 32</p>
			<p id="p77">Ταμίας: Αργυρώ Β. Δαραμάρα ψήφοι 30</p>
			<p id="p78">Μέλος Δ.Σ. Χρήστος Ι. Σταματάκης ψήφοι 36</p>
			<p id="p79">στον οποίο προτάθηκε να αναλάβει Αντιπρόεδρος αλλά το απέρριψε γιατί ήθελε να εκλεγεί μόνο ως Πρόεδρος.</p>
		</body>
	</text>
</cesDoc>
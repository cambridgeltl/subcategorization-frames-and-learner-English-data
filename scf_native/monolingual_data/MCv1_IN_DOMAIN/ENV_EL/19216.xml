<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>Περιβαλλοντικός Σύλλογος Κορωπίου: Ρύποι και θόρυβος πνίγουν την Ανατ. Αττική</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>Περιβαλλοντικός Σύλλογος Κορωπίου: Ρύποι και θόρυβος πνίγουν την Ανατ. Αττική</title>
						<author></author>
						<imprint>
							<publisher></publisher>
							<pubDate>2010-06-23 11:47:05.0</pubDate>
							<eAddress>http://pskoropi.blogspot.com/2009/05/blog-post.html</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="el"/>
			</langUsage>
			<textClass>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/ENV_EL/19216.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">Κυριακή, 31 Μαΐου 2009</p>
			<p id="p2">Του ΦΙΛΗ ΚΑΪΤΑΤΖΗ</p>
			<p id="p3">Πάνω από τα νομοθετημένα όρια ποιότητας βρίσκονται οι συγκεντρώσεις αιωρούμενων σωματιδίων (ΡΜ10) με υψηλά τα επίπεδα όζοντος (Ο3) και διοξειδίου του αζώτου (ΝΟ2) στις περιοχές της Ανατολικής Αττικής, που πλήττεται επίσης από ηχορύπανση.</p>
			<p id="p4">Τα αποτελέσματα αυτά αφορούν το Μαρκόπουλο, την Παλλήνη, το Κορωπί, τη Ραφήνα, τα Σπάτα, την Αρτέμιδα και άλλους γύρω δήμους, προκύπτουν από μελέτη που εκπόνησε η διεύθυνση του Ινστιτούτου Ερευνών Περιβάλλοντος του Εθνικού Αστεροσκοπείου Αθηνών και χρηματοδότησε η νομαρχιακή αυτοδιοίκηση Ανατολικής Αττικής.</p>
			<p id="p5">Χαρτογράφηση τιμών διοξειδίου του αζώτου: Στον πίνακα διακρίνονται η Αττική οδός (μπλε γραμμή) και ο χώρος του αεροδρομίου (με κόκκινες διακεκομμένες) με τις συγκεντρώσεις του διοξειδίου του αζώτου (κιτρινωπό και πορτοκαλί η μεγαλύτερη συγκέντρωση) που παρατηρήθηκαν το 2006 και το 2008 και ξεπερνούν τα όρια τα οποία έχει θεσπίσει ο Παγκόσμιος Οργανισμός Υγείας. Χαρτογράφηση τιμών διοξειδίου του αζώτου: Στον πίνακα διακρίνονται η Αττική οδός (μπλε γραμμή) και ο χώρος του αεροδρομίου (με κόκκινες διακεκομμένες) με τις συγκεντρώσεις του διοξειδίου του αζώτου (κιτρινωπό και πορτοκαλί η μεγαλύτερη συγκέντρωση) που παρατηρήθηκαν το 2006 και το 2008 και ξεπερνούν τα όρια τα οποία έχει θεσπίσει ο Παγκόσμιος Οργανισμός Υγείας.</p>
			<p id="p6">«Η περιοχή αυτή παρουσιάζει ιδιαίτερο ενδιαφέρον λόγω της έντονης πίεσης που ασκείται στο περιβάλλον από μια πρωτοφανή ανάπτυξη του ευρύτερου οικιστικού ιστού της πρωτεύουσας» τονίζει ο Μιχάλης Πετράκης, διευθυντής του Ινστιτούτου, επισημαίνοντας: «Η έντονη οικοδομική δραστηριότητα σε συνδυασμό με τις συνεχώς αναπτυσσόμενες υποδομές όπως το διεθνές αεροδρόμιο Ελευθέριος Βενιζέλος, η Αττική οδός, τα υπό σχεδιασμό μεγάλα έργα για την κατασκευή νέων αυτοκινητοδρόμων εκεί δημιουργούν κατάλληλες προϋποθέσεις για την υποβάθμιση της ποιότητας της ατμόσφαιρας.</p>
			<p id="p7">Σύμφωνα με (αρχικές) πληροφορίες από τη στατιστική επεξεργασία στις τιμές των μετρήσεων που έγιναν σε διαφορετικές χρονικές περιόδους του 2008, προκύπτει «υπέρβαση ορίων των αιωρούμενων σωματιδίων που προέρχονται κυρίως από τη βιομηχανική δραστηριότητα, το κυκλοφοριακό και άλλους λόγους».</p>
			<p id="p8">Στις υψηλές συγκεντρώσεις του διοξειδίου του αζώτου συνεισφέρει σημαντικά το αεροδρόμιο. Οι συγκεντρώσεις όζοντος, που είναι επίσης σε υψηλά επίπεδα, συνδέονται κατά κύριο λόγο με τη διάχυτη περιφέρεια και ρύπανση της περιοχής.</p>
			<p id="p9">Χάρτης θορύβου: Στον ελικοειδή κύκλο, που περιλαμβάνει εκτός από το αεροδρόμιο μια ευρύτερη περιοχή, παρουσιάζονται με κόκκινες, πράσινες και κίτρινες γραμμές οι τοποθεσίες θορύβου (2000 - 2008) που είναι πάνω από τα όρια που ισχύουν σε άλλες ευρωπαϊκές πόλεις, διότι εμείς δε έχουμε όρια παρά μόνο δείκτες</p>
			<p id="p10">Το όζον είναι ένας ρύπος που εμφανίζεται συχνά σε μεγάλες συγκεντρώσεις σε πολλές περιοχές μακριά από το αστικό κέντρο, όπως οι Θρακομακεδόνες και το Μαρούσι. Οι μετρήσεις στα Μεσόγεια δείχνουν ότι «σε ορισμένες περιοχές μακριά από κυκλοφοριακούς κόμβους οι μέσες τιμές συγκεντρώσεων πλησιάζουν και υπερβαίνουν τα 100 μικρογραμμάρια (ανά κυβικό μέτρο), όρια που θέτει ο Παγκόσμιος Οργανισμός Υγείας είτε τα 120 μικρογραμμάρια (ανά κυβικό μέτρο). Τα εθνικά όρια ποιότητας της ατμόσφαιρας».</p>
			<p id="p11">Στη μελέτη σημειώνεται ότι «οι περισσότερο εκτεθειμένες στον αεροπορικό θόρυβο είναι η Αρτέμιδα και η Ραφήνα. Η συνολική οικιστική έκταση που βρίσκεται εντός της ζώνης των 60 ντεσιμπέλ (db) (πρωί) είναι περίπου 1.300 τετραγωνικά χιλιόμετρα (2008) και η αντίστοιχη έκταση εντός της ζώνης των 50 ντεσιμπέλ (νύχτα) είναι περίπου 1.890 τετραγωνικά χιλιόμετρα. Αν όμως συμπεριληφθούν και εκτάσεις οικιστικής χρήσης που είτε δεν είναι ενταγμένες στα σχέδια των δήμων είτε εντάχθηκαν μετά το 2001, τότε αυξάνεται σημαντικά η έκταση των περιοχών (και επομένως ο εκτεθειμένος στον θόρυβο πληθυσμός) που βρίσκονται εντός των ζωνών αυτών.</p>
			<p id="p12">Το Ινστιτούτο Ερευνών Περιβάλλοντος χρησιμοποίησε την κινητή μονάδα μέτρησης της ρύπανσης και του θορύβου του Αστεροσκοπείου και μέτρησε κατά περιόδους την ποιότητα της ατμόσφαιρας και τον θόρυβο με σκοπό τη χαρτογράφηση - αποτύπωση των προβλημάτων που προκύπτουν.</p>
			<p id="p13">Σημειώνεται ότι στην Ελλάδα έχουμε θεσπίσει δείκτες, όχι όμως και όρια. Με την κοινοτική οδηγία 2002/49/ΕΚ της 25ης Ιουνίου 2002 και την αντίστοιχη ΚΥΑ 13586/724 του 2006 περί καθορισμένων μέτρων, όρων και μεθόδων για την αξιολόγηση και τη διαχείριση του περιβαλλοντικού θορύβου καθορίζονται δείκτες θορύβου την ημέρα, το βράδυ και τη νύχτα. Αυτό που μας αφορά είναι τα όρια, διότι μόνον έτσι θα προστατευτεί η δημόσια υγεία και η ποιότητα της ζωής μας.</p>
			<p id="p14">Στη μελέτη (τα αποτελέσματα της οποίας θα ισχύουν προς το χειρότερο όσο περνά ο καιρός) αναφέρεται, μεταξύ άλλων, συμπερασματικά, ότι η προγραμματισμένη λειτουργία νέων αυτοκινητοδρόμων στην ευρύτερη περιοχή των Μεσογείων θα διευκολύνει οπωσδήποτε την πρόσβαση των βόρειων περιοχών του Λεκανοπεδίου προς τη Νότια Αττική, αλλά ελλοχεύει ο κίνδυνος από τη δημιουργία αυτών των νέων κωδικών αρτηριών να αυξηθούν οι εκπομπές των αερίων ρύπων και να υποβαθμιστεί η κινητικότητα (των κατοίκων) και γενικότερα η ποιότητα ζωής.</p>
			<p id="p15">Πρέπει, συνεπώς, επισημαίνεται στην έρευνα του Ινστιτούτου με επικεφαλής τον Μιχάλη Πετράκη, να ενισχυθούν τα μέσα μαζικής μεταφοράς (ώστε να μειωθούν οι μετακινήσεις με αυτοκίνητο), να ανανεωθεί ο στόλος των οχημάτων, να ελέγχονται (αυστηρά) οι καταλύτες και να μη μένουν απ' έξω τα μέσα σταθερής τροχιάς όσο είναι ακόμα... νωρίς.</p>
			<p id="p16">Καλώς ήλθατε στο blog του Περιβαλλοντικού Συλλόγου Κορωπίου</p>
			<p id="p17">Από αυτόν τον διαδικτυακό τόπο μπορείτε να ενημερώνεστε για τις περιβαλλοντικές εξελίξεις στο Κορωπί και την ευρύτερη περιοχή των Μεσογείων. Στέλνετε τα e-mail σας στο pskoropi@gmail.com για να δημοσιεύονται άμεσα: γνώμες, άρθρα, στοιχεία αλλά και καταγγελίες σας για τα περιβαλλοντικά εγκλήματα που συμβαίνουν στην περιοχή του Κορωπίου αλλά και την ευρύτερη περιοχή.</p>
			<p id="p18">Αρχειοθήκη ιστολογίου</p>
		</body>
	</text>
</cesDoc>
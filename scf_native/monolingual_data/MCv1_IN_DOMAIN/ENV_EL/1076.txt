Οινόφυτα Βοιωτίας 21-12-2009
Έχει παραιτηθεί το Υπουργείο Υγείας από τις υποχρεώσεις του στον Ασωπό;
Στο μακροχρόνιο αίτημά μας για τη διεξαγωγή επιδημιολογικής μελέτης στην περιοχή του Ασωπού, η Πολιτεία (Υπουργείο Υγείας) απάντησε την Τετάρτη, 16 Δεκεμβρίου 2009, στο Κέντρο Εκκλησιαστικής Διακονίας Οινοφύτων, με τη Μη Κερδοσκοπική Οργάνωση Prolepsis.
Αντί να απαιτήσει από την Επιθεώρηση Εργασίας, την Ειδική Υπηρεσία Επιθεωρητών Περιβάλλοντος (ΕΥΕΠ), το Κέντρο Υγιεινής και Ασφάλειας της Εργασίας (ΚΥΑΕ) και το Κέντρο Διάγνωσης Ιατρικής Εργασίας (ΚΔΙΕ) που υπάγεται στο ΙΚΑ, να διεξάγουν, από κοινού ή ξεχωριστά, την επιδημιολογική έρευνα, το Υπουργείο Υγείας επέλεξε να χρηματοδοτήσει αποκλειστικά την Prolepsis (με απευθείας ανάθεση από το ΚΕΕΛΠΝΟ!) να την διεξάγει εκτός του πλαισίου του Ε.Σ.Υ.
Έτσι βολεύονται όλοι: οι ρυπαντές διότι εύκολα θα αμφισβητήσουν τα αποτελέσματα της έρευνας, ο πολιτικάντης Δήμαρχος Οινοφύτων διότι θα εμφανιστεί δήθεν ως «δραστήριος» περί το περιβάλλον και η Υπουργός Υγείας διότι δεν θα αναγκαστεί να λύσει το πρόβλημα και να λάβει δυσάρεστες αποφάσεις αφού η Prolepsis δεν είναι δημόσια υπηρεσία.
Επειδή, όμως, το πρόβλημα παραμένει, με ή χωρίς την Prolepsis, το Ι.Τ.Α.Π. θα κινήσει όλες τις νόμιμες διαδικασίες, στο εξωτερικό και στο εσωτερικό της χώρας, για να διεξαχθεί αντικειμενική και αποτελεσματική επιδημιολογική έρευνα. Ο αγώνας κατά της ρύπανσης συνεχίζεται.
Αθαν. Παντελόγλου, Χημικός – Msc Βιοχημικός Μηχανικός, ΙΤΑΠ
H «Τραγωδία του Ασωπού» και αυτή «της Μεσσαπίας στην Εύβοια» έχουν τα ίδια βασικά χαρακτηριστικά. Την τοξίνωση του κόσμου και των τόπων από βαρέα μέταλλα. Μετά την κυβερνητική αλλαγή και την άνοδο του νέου κόμματος στην εξουσία, αχνό-φαίνεται στον ορίζοντα η προοπτική «να υπάρξουν ευήκοα ώτα» για να επικρατήσει μια άλλη λογική στα πράγματα. Έρχεται ίσως η περίοδος, που θα συζητούνται και θα εφαρμόζονται πλέον «κάποιες λύσεις για το πρωτόγνωρο Έγκλημα». Για αυτό, σπεύδουν πολλοί.
Κατεβάστε ολόκληρο το αρχείο:  SuperMarketASOPOS
Νομοθετικό πλαίσιο για την προστασία του Ασωπού, προανήγγειλε η γενική γραμματέας επιθεωρητών Περιβάλλοντος του υπουργείου, Μαργαρίτα Καραβασίλη, σύμφωνα με ρεπορτάζ του τηλεοπτικού σταθμού ΣΚΑΙ που μεταδόθηκε χθες
Η Μαργαρίτα Καραβασίλη δήλωσε ότι με προεδρικό διάταγμα ο εν λόγω ποταμός αποχαρακτηρίζεται από αγωγός βιομηχανικών λυμάτων, ενώ θα δημιουργηθούν ζώνες προστασίας του. Αναφορικά με τη διαρροή του πορίσματος στον Τύπο σχετικά με τις εταιρείες που μεταφέρουν παράνομα επικίνδυνα απόβλητα στην περιοχή του Ασωπού και στην Εύβοια, δήλωσε ότι οι έλεγχοι είναι στην αρχή και οι όποιες αναφορές σε ονόματα εταιριών είναι λανθασμένες
Τα ονόματα πρώην και νυν περιφερειαρχών και νομαρχών και πολλών ακόμα στελεχών της Τοπικής Αυτοδιοίκησης, μεταξύ των οποίων και δύο νυν βουλευτών του ΠΑΣΟΚ, περιλαμβάνονται στην έκθεση του Γενικού Επιθεωρητή Δημόσιας Διοίκησης για τον Ασωπό, η οποία έχει ήδη διαβιβαστεί στους εισαγγελείς Πλημμελειοδικών Λιβαδειάς και Θήβας με την εντολή να διερευνηθούν πιθανές ποινικές ευθύνες.
Πιθανές ποινικές ευθύνες
Σύμφωνα με την έρευνα του κ. Λ. Ρακιντζή, οι πιθανές ευθύνες χωρίζονται σε τρεις βασικές κατηγορίες:
- Την έκδοση Αποφάσεων Εγκρισης Περιβαλλοντικών Ορων (ΑΕΠΟ) σε εταιρείες που παράγουν επικίνδυνα υγρά απόβλητα, χωρίς να περιλαμβάνονται οι προβλέψεις του νόμου για την προστασία των υπόγειων νερών.
- Την έκδοση αδειών λειτουργίας χωρίς να έχει προηγηθεί άδεια διάθεσης αποβλήτων.
- Την έκδοση αδειών διάθεσης υγρών αποβλήτων στον Ασωπό χωρίς να έχει προηγηθεί έλεγχος από τους αρμόδιους φορείς της σωστής λειτουργίας της μονάδας επεξεργασίας αποβλήτων των εταιρειών.
Παραλείψεις
Και στις τρεις περιπτώσεις, ο Γενικός Επιθεωρητής Δημόσιας Διοίκησης κρίνει ότι οι παραλείψεις αυτές είχαν ως αποτέλεσμα την πιθανή επιβάρυνση του περιβάλλοντος και κατ’ επέκτασιν τη δημιουργία κινδύνων για τη δημόσια υγεία.
Δεν είναι τυχαίο ότι πρόσφατα ο κ. Ρακιντζής έδωσε εντολή στο Τεχνικό Επιμελητήριο Ελλάδος και στο Νομικό Συμβούλιο του Κράτους να παραστούν για λογαριασμό του Δημοσίου, ως πολιτικοί ενάγοντες, στη δίκη του Ασωπού που θα διεξαχθεί εξ αναβολής τον Ιανουάριο του 2010. Υπενθυμίζεται ότι έκθεση του ΤΕΕ είχε διαπιστώσει οξύτατα προβλήματα ρύπανσης και ανυπαρξία εφαρμογής της νομοθεσίας στην περιοχή του Ασωπού. Η έκθεση είχε διαβιβαστεί από τον πρόεδρο του ΤΕΕ κ. Γ. Αλαβάνο στην υπ. Περιβάλλοντος κ. Τίνα Μπιρμπίλη.
Οξύτατα προβλήματα ρύπανσης και μη εφαρμογή της νομοθεσίας αποκαλύπτει η έκθεση. Υψηλή η επικινδυνότητα του εξασθενούς χρωμίου. Πακέτο 30 μέτρων προτείνει το ΤΕΕ
Οξύτατα προβλήματα ρύπανσης και ανυπαρξία εφαρμογής της υφιστάμενης νομοθεσίας στην περιοχή του Ασωπού αποκαλύπτει έκθεση του Τεχνικού Επιμελητηρίου Ελλάδας, η οποία υποβλήθηκε την περασμένη εβδομάδα στην υπουργό Περιβάλλοντος Τίνα Μπιρμπίλη από τον πρόεδρο Γιάννη Αλαβάνο και τα μέλη της διοίκησης του ΤΕΕ. «Η περίπτωση του Ασωπού αποτελεί δείγμα περιφρόνησης της δημόσιας υγείας και του περιβάλλοντος. Η παρέμβαση της Πολιτείας είναι περισσότερο αναγκαία από ποτέ», τονίζεται μεταξύ άλλων στην έκθεση.
Ο Επιθεωρητής Δημόσιας Διοίκησης, Λέανδρος Ρακιντζής στην έκθεση του, φωτογραφίζει ανώτατους δημόσιους λειτουργούς, εν ενεργεία και πρώην νομαρχιακούς συμβούλους και νομάρχες Βοιωτίας, για την νομιμότητα και πληρότητα δικαιολογητικών των αδειών διάθεσης υγρών αποβλήτων 19 εταιρειών στη περιοχή του Ασωπού, σύμφωνα με ρεπορτάζ του ΣΚΑΙ.
Ο κ. Ρακιντζής ζητά από τον υπουργό Εσωτερικών, να διερευνήσει τυχόν ευθύνες του περιφερειάρχη Στερεάς Ελλάδας και πρώην και νυν νομαρχιακών συμβούλων.
Επίσης, ζητά η εν λόγω έκθεση να αποσταλεί στους εισαγγελείς Λιβαδειάς και Θήβας, προκειμένου να διερευνηθούν πιθανές ποινικές ευθύνες.
ΤΟΥ ΚΑΣΣΙΑΝΟΥ ΤΖΕΛΗ
Κοντά στην ανακάλυψη μαφιόζικου κυκλώματος που διακινεί επικίνδυνα τοξικά απόβλητα βιομηχανιών της Βοιωτίας και τα εναποθέτει ανεξέλεγκτα σε άλλες περιοχές, βρίσκεται το υπουργείο Περιβάλλοντος που διεξάγει έρευνες σε συνεργασία με το υπουργείο Προστασίας του Πολίτη και την Ελληνική Αστυνομία.
Διαστάσεις μαφιόζικου εγκλήματος παίρνει η υπόθεση του Aσωπού. Όπως αποκαλύπτει, στην «H», η ειδική γραμματέας Eπιθεωρητών Περιβάλλοντος κ. Mαργαρίτα Kαραβασίλη, το υπουργείο Περιβάλλοντος σε συνεργασία με το υπουργείο Προστασίας του Πολίτη και την αστυνομία βρίσκονται στα ίχνη κυκλώματος παράνομης διακίνησης και διάθεσης τοξικών αποβλήτων που δρα στην Eλλάδα.
Ερώτηση, σχετικά με την παράνομη διακίνηση κομποστοποιημένων τοξικών αποβλήτων στην ευρύτερη περιοχή του Ασωπού. κατέθεσε ο Βουλευτής Βοιωτίας Μιχάλης Γιαννάκης, με αφορμή το δημοσίευμα της ηλεκτρονικής εφημερίδας www.zougla.gr. Στην ερώτηση του ο Βοιωτός πολιτικός ζητά ενημέρωση από την αρμόδια Υπουργό σχετικά με την ακρίβεια των δημοσιευμάτων καθώς και για τις πρωτοβουλίες που έχει αναλάβει η πολιτική ηγεσία του Υπουργείου Περιβάλλοντος για την χρηστή διαχείριση βιομηχανικών αποβλήτων.
Η υπουργός Περιβάλλοντος Τίνα Μπιρμπίλη, στο πλαίσιο ημερίδας με θέμα «το περιβαλλοντικό έγκλημα», ανακοίνωσε τη δημιουργία Εθνικού Βιομηχανικού Πάρκου στον Ασωπό με στόχο να οριοθετηθούν η ανάπλαση του ποταμού και η βιομηχανική ζώνη εντός του 2010, σύμφωνα με δημοσίευμα της εφημερίδας «Εξπρές».
Η υπουργός τόνισε χαρακτηρισιτκά ότι όποιος ρυπαίνει το περιβάλλον θα πληρώνει και το κόστος αποκατάστασης.
Το Σώμα επιθεωρητών περιβάλλοντος ύστερα από πολύμηνες έρευνες, βρίσκεται στα ίχνη κυκλώματος παράνομης διακίνησης αποβλήτων στην περιοχή του Ασωπού, σύμφωνα με ρεπορτάζ του ΣΚΑΙ.
Οι Επιθεωρητές Περιβάλλοντος έχουν συντάξει απόρρητο πόρισμα για την εν λόγω υπόθεση και το έχουν παραδώσει στην κ. Τίνα Μπιρμπίλη.
Συγκεκριμένα, η εν λόγω υπόθεση ερευνάται τους τελευταίους 18 μήνες.
Μέχρι στιγμής με τα στοιχεία που υπάρχουν, κρύβεται πίσω από την υπόθεση μονάδα κομποστοποίησης που διαχειρίζεται επ’ αμοιβή επικίνδυνα τοξικά και βιομηχανικά απόβλητα για λογαριασμό ελληνικών και πολυεθνικών εταιρειών.
Νομοθετικό πλαίσιο για την προστασία του Ασωπού, προανήγγειλε η γενική γραμματέας επιθεωρητών Περιβάλλοντος του υπουργείου, Μαργαρίτα Καραβασίλη, σύμφωνα με ρεπορτάζ του ΣΚΑΙ.
Η Μαργαρίτα Καραβασίλη μιλώντας στο ΣΚΑΙ, δήλωσε ότι με προεδρικό διάταγμα ο εν λόγω ποταμός αποχαρακτηρίζεται από αγωγός βιομηχανικών λυμάτων, ενώ θα δημιουργηθούν ζώνες προστασίας του.
8  12  2009
Το Ι.Γ.Μ.Ε, απαντώντας σε αυτό το δημοσίευμα , μας έστειλε το ακόλουθο μήνυμα, το οποίο δημοσιεύθηκε και στην Καθημερινή :
Κύριε διευθυντά
Στο φύλλο της εφημερίδας σας στις 13/11/2009 δημοσιεύτηκε στη σελίδα 8 άρθρο υπογεγραμμένο από την κ. Λίνα Γιάνναρου με τίτλο «Ωφέλιμο το εξασθενές χρώμιο για το ΙΓΜΕ» και υπότιτλο «Αν και είναι αποδεδειγμένα καρκινογόνο, το Ινστιτούτο Γεωλογικών και Μεταλλευτικών Ερευνών δίνει μια δική του εκδοχή».
Στο δημοσίευμα αυτό αναφέρεται επί λέξει:
«Ενα ελληνικό ινστιτούτο δίνει διαφορετική απάντηση στο αγωνιώδες ερώτημα για το εάν είναι επικίνδυνη η κατάποση εξασθενούς χρωμίου – ερώτημα που βασανίζει, εκτός των άλλων, και τους κατοίκους των Οινοφύτων, της Μεσσαπίας, αλλά και των άλλων περιοχών με τους τοξικούς υδροφόρους ορίζοντες. Και η απάντηση είναι πως… «όχι, δεν είναι επικίνδυνη»!
Οπως σημειώνεται σε πρόσφατη έκθεση του Ινστιτούτου Γεωλογικών και Μεταλλευτικών Ερευνών (ΙΓΜΕ): «Η μόνη επικίνδυνη και βλαπτική είσοδος στον οργανισμό είναι η αναπνευστική οδός. Συγκεκριμένα, στο πόσιμο νερό και στη διατροφή, το εξασθενές χρώμιο μετατρέπεται από το γαστρεντερικό σύστημα σχεδόν ακαριαία και εξ ολοκλήρου σε τρισθενές χρώμιο, το οποίο σε χαμηλές ποσότητες είναι ωφέλιμο για την ανθρώπινη υγεία και, συνεπώς, παύει να είναι τοξικό».
Το δημοσίευμα αυτό είναι αναληθές και αποτελεί μια διαστρεβλωμένη και ανεπαρκή προσέγγιση της αναγνωριστικής μελέτης του ΙΓΜΕ που εκπονήθηκε για λογαριασμό του Δήμου Μεσσαπίων Εύβοιας. Αντικείμενο της μελέτης ήταν η προκαταρκτική έρευνα για τα γεωλογικά – υδρογεωλογικά και ποιοτικά χαρακτηριστικά των υδρευτικών γεωτρήσεων του δήμου και η καταγραφή των σχετικών συμπερασμάτων και προτάσεων. Υπενθυμίζεται ότι ο ρόλος του ΙΓΜΕ δεν είναι παρεμβατικός, αλλά συμβουλευτικός, και οι προτάσεις που υποβάλλει είναι πλήρως εναρμονισμένες με την ισχύουσα εθνική νομοθεσία.
Θερμές ευχαριστίες για την πρόσκληση και σε αυτούς που μας προσκάλεσαν να συζητήσουμε.
Σε τέτοιες συναντήσεις προσερχόμαστε, αναζητώντας συμμάχους για άμεση εφαρμογή στους τόπους μας, μέτρων προστασίας τις δημοσίας υγείας και συμμάχους εφαρμογής των νόμιμων τεχνικών λύσεων που θα προλαβαίνουν τις παραπέρα ζημίες. ΣΤΟΧΟΣ: η συνέχιση τις επιθυμητής συμβιωτικής σχέσης ανθρώπινης ζωής και βιομηχανικής παραγωγής στα μέρη μας. Εκεί δηλαδή: όπου συμβαίνουν 4 Δεκαετίες τώρα Απαράδεκτα/ Αντιδημοκρατικά/ Άδικα πράγματα, (από ρυπαντές και εξουσίες) που διαμορφώνουν μια ιδιότυπη μοναδική κρίση «Ελληνικού Τύπου».
Διαβάστε την συνέχεια κατεβάζοντας το ακόλουθο αρχείο: (περίπου 270Κ)
Προσφυγή 85 πολιτών από Χαλκούτσι, Σκάλα Ωρωπού, Νέα Παλάτια και Δήλεσι, οι οποίοι κατοικούν στην ευρύτερη περιοχή απορροής των υδάτων του ποταμού
Κατέβηκαν στον δρόμο, πήγαν στα υπουργεία, μετά στα κανάλια, φώναξαν, διαμαρτυρήθηκαν. Ολοι, κάθε φορά, τους έλεγαν ότι έχουν δίκιο. Πως το πρόβλημά τους θα αντιμετωπιστεί με αυστηρά μέτρα. Επιβλήθηκαν κάτι πρόστιμα και μετά τίποτε. Ξαναφώναξαν, έκλεισαν τις βρύσες τους, αποτάθηκαν στο Ευρωκοινοβούλιο. Οι φωνές τους πέρασαν τον Ατλαντικό, βρήκαν σύμμαχο τη διάσημη ακτιβίστρια Εριν Μπρόκοβιτς έδωσε μάχη για να αποζημιωθούν εκατοντάδες κάτοικοι της μικρής αμερικανικής κοινότητας Χίνκλεϊ στην Καλιφόρνια για όσα προκάλεσε στην υγεία τους η μόλυνση του υδροφόρου ορίζοντα με εξασθενές χρώμιο από το γειτονικό εργοστάσιο. Δεν ζητούν παρά να αντιμετωπιστεί το πρόβλημα, έστω και τώρα. Και καθώς η πολιτεία μένει μόνο σε υποσχέσεις, εκείνοι αναζητούν τη λύση στη Δικαιοσύνη.
Το «έγκλημα» του Ασωπού έφεραν στο Συμβούλιο της Επικρατείας 85 πολίτες, κάτοικοι των περιοχών Χαλκουτσίου, Σκάλας Ωρωπού, Νέων Παλατίων και Δηλεσίου, οι οποίοι κατοικούν στην ευρύτερη περιοχή απορροής των υδάτων του.
Εκδικάστηκαν χθες στην επταμελή Σύνθεση του Ε΄ Τμήματος του Συμβουλίου της Επικρατείας οι αιτήσεις ακυρώσεως του «Ινστιτούτου Τοπικής Αειφόρου Ανάπτυξης και Πολιτισμού», του συλλόγου «Πολίτες για την Αειοφορία. Περιβάλλον-Υγεία-Πολιτισμός» και του πρεσβύτερου κ. Ιωάννη Οικονομίδη με τις οποίες στρέφονται κατά της άρνησης της Νομαρχιακής Αυτοδιοίκησης Βοιωτίας να διακόψει την λειτουργία και να ανακαλέσει τις άδειες λειτουργίας πέντε βιομηχανιών της περιοχής του Ασωπού (Οινόφυτα Βοιωτίας).
Πρόκειται για τις βιομηχανίες «ΕΠΑΛΜΕ Α.Ε.», «ΕΛΛΗΝΙΚΗ ΑΕΡΟΠΟΡΙΚΗ ΒΙΟΜΗΧΑΝΙΑ Α.Ε.», «ΜΑΪΛΛΗΣ Α.Ε.Β.Ε. ΣΥΣΤΗΜΑΤΑ ΣΥΣΚΕΥΑΣΙΑΣ», «EUROPA PROFIL ΑΛΟΥΜΙΝΙΟ Α.Β.Ε.» και «ALUMINCO Α.Ε. ΑΝΩΝΥΜΟΣ ΕΤΑΙΡΙΑ ΑΛΟΥΜΙΝΙΟΥ & ΣΥΝΑΦΩΝ ΜΕΤΑΛΛΩΝ».  Οι βιομηχανίες αυτές είχαν ελεχθεί το 2007 από την Ειδική Υπηρεσία Επιθεωρητών Περιβάλλοντος και, στη συνέχεια, ο Υπουργός ΠΕ.ΧΩ.Δ.Ε. τους επέβαλλε πρόστιμα για παράβαση της περιβαλλοντικής νομοθεσίας.
Στην αρχή της διαδικασίας, τόσο η Νομαρχιακή Αυτοδιοίκηση Βοιωτίας, όσο και ορισμένες από τις βιομηχανίες επεδίωξαν την αναβολή της συζήτησης , αίτημα που βρήκε αντίθετους τους δικηγόρους των περιβαλλοντικών οργανώσεων και του πρεσβ. Ιωάννη, την κυρία Ελ. Κιουσοπούλου και τον κ. Γ. Κτιστάκι, και που τελικώς απερρίφθη από το δικαστήριο που προχώρησε κανονικά στην εκδίκαση των υποθέσεων. Η Νομαρχιακή Αυτοδιοίκηση Βοιωτίας, αφού απερρίφθη το αίτημά της για αναβολή, δεν παρέστη τελικώς στην εκδίκαση για να υπερασπιστεί την θέση της.
Η εισηγήτρια, Σύμβουλος Επικρατείας, κ. Αικ. Σακελλαροπούλου εισηγήθηκε την αποδοχή των αιτήσεων ακυρώσεως με το σκεπτικό ότι η Νομαρχιακή Αυτοδιοίκηση Βοιωτίας έπρεπε να είχε ελέγξει αν η λειτουργία των εν λόγω βιομηχανιών ήταν νόμιμη και, κατά περίπτωση, να είχε διακόψει την λειτουργία τους.
Ινστιτούτο Τοπικής Αειφόρου Ανάπτυξης και Πολιτισμού
Σύλλογος «Πολίτες Για την Αειφορία»
UPDATE:
Όπως μας ενημέρωσε ο κ. Ιωάννης Κτιστάκις , δικηγόρος και καθηγητής νομικής, συνεργάτης του ΙΤΑΠ , οι εταιρίες είναι οι ακόλουθες:
1. ΕΠΑΛΜΕ
5. ALUMINCΟ
Παρουσιάζεται σήμερα σαν είδηση από όλα τα ΜΜΕ, το “λουκέτο” σε 5 εταιρίες που δραστηριοποιούνται στην περιοχή των Οινοφύτων, έχουν ήδη τιμωρηθεί για ρύπανση και είτε δεν είχαν την αντίστοιχη άδεια, είτε η άδεια αυτή ήταν ελλειπής.
Κανένα ΜΜΕ δεν αναφέρει ποιές είναι αυτές οι 5 εταιρίες. Πάντως, σίγουρα ανήκουν στην λίστα που έχουμε δημοσιεύσει για τις “ΕΤΑΙΡΙΕΣ που επιβεβαιωμένα ρυπαίνουν”  .
Και φυσικά, ακόμα δεν έχει μπεί κάποιο λουκέτο. Απλά, πρόκειται να συζητηθούν οι αιτήσεις που έχουν υποβληθεί στο Συμβούλιο της Επικρατείας από το ΙΤΑΠ και τον σύλλογο “ Πολίτες για την αειφορία “, για την ανάκληση αδειών συγκεκριμένων επιχειρήσεων που επιβεβαιωμένα ρυπαίνουν και η διαδικασία αδειοδότησης είχε (για να το πούμε κομψά), διάφορες “ατέλειες”. Στο ίδιο πλαίσιο, κινούνται και οι ενέργειες που έχουμε δημοσιεύσει στο παρελθόν για αίτηση αποζημιώσεων από τις εταιρίες και για την προσφυγή κατά της Ελλάδας στην Ε.Ε .
Είναι αυτονόητο ότι αναμένουμε με ιδιαίτερο ενδιαφέρον τα αποτελεσματα και σας καλούμε να στηρίξετε αυτές τις ενέργειες που βρίσκονται σε εξέλιξη. Αν επισκεφθείτε τις δημοσιεύσεις, υπάρχουν τα στοιχεία επικοινωνίας για το πως μπορείτε να βοηθήσετε και να συμμετάσχετε.
Ιδιαίτερη εντύπωση μας προκαλεί η ξαφνική πρεμούρα των τοπικών αρχόντων, που με αυτές τις εξελίξεις, θυμήθηκαν ότι πρέπει κι αυτοί να κάνουν κάτι, (όπου φυσάει ο άνεμος πάω – το έχετε ακούσει αυτό το τραγουδάκι;) και άρχισαν τις “αγωνιστικές” ανακοινώσεις και τις προσφυγές. Και… πλησιάζουν και οι Δημοτικές εκλογές…
Εδώ από τον Ωρωπό ,
κι εδώ από τα Οινοφυτα , όπως κι ΕΔΩ
” Η κατάθεση των παραπάνω αναφορών αποτελεί το πρώτο βήμα και εντάσσεται σε ένα ευρύτερο σχέδιο κλιμάκωσης των ενεργειών μας μέχρι να δοθεί οριστική λύση στο πρόβλημα. Οι κάτοικοι της περιοχής μας είναι πολίτες με όλα τα δικαιώματα, μέσα στα οποία, περίοπτη θέση καταλαμβάνει το δικαίωμα της προστασίας του περιβάλλοντος και της ζωής του ανθρώπου. Δηλώνουμε ότι αυτό το δικαίωμα θα το υπερασπιστούμε με όλα τα νόμιμα μέσα και καλούμε για ύστατη φορά  τις αρμόδιες αρχές να αναλάβουν τις ευθύνες τους που τις έχουν αποποιηθεί εδώ και δεκαετίες
Γιώργος Θεοδωρόπουλος
ΤΩΡΑ κύριοι Δήμαρχοι;  ΤΟΣΟ ΑΡΓΑ; ΤΩΡΑ που ο αγώνας αρχίζει και κρίνεται;
Κάνω μηνύσεις σου λέει. ΔΕΝ μπορούν να μου αποδώσουν ευθύνες!  Μερικές φορές το timing είναι όμως αποφασιστικός παράγοντας για να καταλάβεις τις πραγματικές προθέσεις και την στάση καθενός…
«Η ΠΕΡΙΠΤΩΣΗ του Ασωπού αποτελεί δείγμα περιφρόνησης της δημόσιας υγείας και του περιβάλλοντος. Η παρέμβαση της Πολιτείας προκειμένου να εφαρμοστούν οι νόμοι είναι περισσότερο αναγκαία από ποτέ».
Αυτό επισημαίνεται, μεταξύ των άλλων, στην έκθεση των 93 σελίδων που συνέταξε ομάδα εργασίας του Τεχνικού Επιμελητηρίου Ελλάδας (ΤΕΕ) και παραδόθηκε στην υπουργό Περιβάλλοντος, Ενέργειας και Κλιματικής Αλλαγής Τίνα Μπιρμπίλη με θέμα τα προβλήματα της ρύπανσης στην περιοχή του Ασωπού, όπου δραστηριοποιούνται 1.500 βιομηχανικές και βιοτεχνικές μονάδες.
Η Υπουργός Περιβάλλοντος, Ενέργειας και Κλιματικής Αλλαγής, σας προσκαλεί σε ΗΜΕΡΙΔΑ με θέμα:
ΑΝΟΙΚΤΟ FORUM ΓΙΑ ΤΟ ΠΕΡΙΒΑΛΛΟΝΤΙΚΟ ΕΓΚΛΗΜΑ
Θα πραγματοποιηθεί την Παρασκευή 4 Δεκεμβρίου 2009 στο Ξενοδοχείο Classical Athens Imperial (Αίθουσα New York), Πλατεία Καραϊσκάκη, Αθήνα
Διοργάνωση:  ΕΙΔΙΚΗ ΓΡΑΜΜΑΤΕΙΑ ΕΠΙΘΕΩΡΗΤΩΝ ΠΕΡΙΒΑΛΛΟΝΤΟΣ ΚΑΙ ΕΝΕΡΓΕΙΑΣ
Εκπρόσωποι της Πολιτείας, της Δικαιοσύνης, Επιστημονικών και Επαγγελματικών Φορέων, της Κοινωνίας των Πολιτών και άλλων εμπλεκομένων, συζητούν για τη σημασία των περιβαλλοντικών ελέγχων στην αποτελεσματική εφαρμογή μέτρων προστασίας του περιβάλλοντος, τηνποινική ευθύνη των ρυπαντών, την διαχείριση του περιβαλλοντικού κινδύνου, την περιβαλλοντική ευθύνη των επιχειρήσεων για την πρόληψη και την αποκατάσταση της περιβαλλοντικής ζημιάς και το ρόλο της Κοινωνίας των Πολιτών!
143,234 hits

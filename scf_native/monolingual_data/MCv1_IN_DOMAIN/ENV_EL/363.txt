Ήρθε η ώρα να αλλάξουμε τρόπο ζωής. Μπορούμε!
Άρθρα για τον πλανήτη Γη, τη ζωή του και τις απειλές της. Νέο portal για την κλιματική αλλαγή: http://climatechange.edu.gr
Εμφάνιση νεότερων αναρτήσεων με την ετικέτα λειψυδρία . Εμφάνιση παλαιότερων αναρτήσεων
Αναρτήθηκε από satel444  στις 18.11.08
Το νερό είναι μια κοινή χημική ουσία που είναι απαραίτητη για την επιβίωση όλων των γνωστών μορφών ζωής. Εκτός από την τυπική υγρή μορφή υπάρχει επίσης η στέρεη(πάγος) και η αέρια(υδρατμοί). Το 71% της επιφάνειας της Γης καλύπτεται από νερό. Το νερό αυτό είναι κατά 97% αλμυρό, θαλασσινό νερό. Το νερό που επεξεργαζόμαστε για να πιούμε και να φέρουμε εις πέρας τις καθημερινές μας δραστηριότητες είναι ελάχιστο συγκριτικά με τη συνολική ποσότητα νερού.
Το ανθρώπινο σώμα είναι από 55% εώς 78% νερό ανάλογα με το μέγεθος του σώματος. Για να λειτουργήσει κανονικά το σώμα μας χρειάζεται από 1 εώς
7 λίτρα
νερού κάθε μέρα για την αποφυγή της αφυδάτωσης. Το ακριβές ποσό εξαρτάται από το επίπεδο της δραστηριότητας, τη θερμοκρασία, την υγρασία και άλλους παράγοντες.
Από τη βιολογική σκοπιά, το νερό έχει πολλές διακριτές ιδιότητες που το καθιστούν ιδιαίτερα σημαντικό για τη διατήρηση της ζωής και το ξεχωρίζουν από άλλες ουσίες. Το μόριο αυτό ουσιαστικά επιτρέπει στα οργανικά συστατικά να αντιδρούν με τέτοιο τρόπο ώστε τελικά να επιτυγχάνεται η αντιγραφή. Όλες οι γνωστές μορφές ζωής εξαρτώνται από το νερό. Το νερό είναι ζωτικό τόσο σαν διαλυτικό στο οποίο πολλές ουσίες του οργανισμού διαλύονται, όσο και σαν απαραίτητο στοιχείο για πολλές μεταβολικές διεργασίες του σώματος.
Ο μεταβολισμός είναι το σύνολο του αναβολισμού και του καταβολισμού. Στον αναβολισμό, το νερό αφαιρείται από τα μόρια(με τη συμβολή ενζυμικών, χημικών αντιδράσεων) έτσι ώστε να σχηματιστούν μεγαλύτερα μόρια. Στον καταβολισμό, το νερό χρησιμοποιείται για να σπάσει δεσμούς με στόχο την παραγωγή μικρότερων μορίων. Το νερό είναι γι’ αυτό το λόγο απαραίτητο και κεντρικό σ’ αυτές τις μεταβολικές διεργασίες. Χωρίς νερό, αυτές οι μεταβολικές αντιδράσεις δεν μπορούν να πραγματοποιηθούν.
Το νερό είναι επίσης πολύ σημαντικό για τις διαδικασίες της φωτοσύνθεσης και της αναπνοής και παίζει σπουδαίο ρόλο στην οξεοβασική ισορροπία και την ενζυμική λειτουργία.
Αν τελειώσουμε όλα τα αποθέματα νερού στον πλανήτη μας, αν ο συνδυασμός της κατάχρησης, της κλιματικής αλλαγής, και της μόλυνσης εξαφανίσει κάθε σταγόνα κατάλληλου προς πόση νερού, τι κάνουμε;
Μια λύση είναι η αφαλάτωση. Δε συμφέρει όμως! Είναι αδύνατο να καλύψει τις ανάγκες του σύγχρονου κόσμου αυτή η δαπανηρή και χρονοβόρα διαδικασία. Μπορεί να τελειοποιηθεί και να γίνει ρουτίνα; Μάλλον είναι πολύ δύσκολο.
Κάποιοι θα μπορούσαν να πουν ότι πρέπει να βρούμε νερό σε άλλον πλανήτη.
Νερό υπάρχει σε άλλους πλανήτες, τουλάχιστον σε μερικούς.
Στον Εγκέλαδο, έναν δορυφόρο του Κρόνου το 91% της ατμόσφαιρας είναι νερό! Στη δικιά μας σελήνη βρέθηκαν λίγα ποσά νερού σε υγρή μορφή το 2008.
Σημαντικά στοιχεία υποστηρίζουν ότι στον Εγκέλαδο εκτός από την ατμόσφαιρα υπάρχει υγρό νερό κάτω από την επιφάνεια. Αυτά όμως είναι αστεία να τα σκεφτόμαστε τώρα, και πρέπει να πράττουμε ώστε να παραμένουν αστεία για πάντα.
Το νερό είναι σημαντικό. Χωρίς νερό, δεν υπάρχει ούτε ζωή. Μην το σπαταλάτε!
earthsos.gr/earthsos.blogspot.com
Αναρτήθηκε από satel444  στις 5.11.07
Μ’ έλλειψη νερού κατά περίπου 40 δις κυβικά μέτρα τον χρόνο πάσχει η Κίνα, την οποία ο υπουργός Υδάτινων Αποθεμάτων Τσεν Λέι αποδίδει κατά κύριο λόγο στην υπερθέρμανση του πλανήτη, τονίζουν σήμερα τα κρατικά μέσα ενημέρωσης. «Οι αλλαγές έχουν οδηγήσει στον ταυτόχρονο συνδυασμό ξηρασίας και πλημμυρών», φέρεται να δηλώνει ο Τσεν στην εφημερίδα Κινεζική Ημερησία.
Μολονότι η αιτία της ελάττωσης των υδάτινων αποθεμάτων αποδίδεται στην υπερθέρμανση του πλανήτη, ως κύριοι παράγοντες θα πρέπει να θεωρούνται εξίσου κι η αύξουσα κατανάλωση μεγάλων ποσοτήτων από τους αγρότες και τις γιγαντούμενες μεγαλουπόλεις της Κίνας, όπως κι η εκτεταμένη ρύπανση. Δεκάδες βαριές βιομηχανικές μονάδες έχουν καταστήσει το νερό σε πολλές λίμνες και ποταμούς τόσο μολυσμένο, που δεν είναι πλέον κατάλληλο προς χρήση, ενώ χιλιάδες ακατέργαστοι τόννοι απορριμμάτων ρίπτονται άμεσα στις υδάτινες λεκάνες. Περισσότερα εδώ .
Πηγή: ert3.gr
Originally uploaded by satel444
Οι κλιματολογικές αλλαγές ...σκοτώνουν! Έρευνα που έκαναν υγειονομικές αρχές της Αυστραλίας με θέμα τις συνέπειες των κλιματολογικών αλλαγών στην υγεία των Αυστραλών κατέληξε στο συμπέρασμα ότι θα αυξηθούν σημαντικά οι θάνατοι από καρδιακές παθήσεις, εγκεφαλικά και θερμοπληξία. Η εν λόγω μελέτη αναφέρει επίσης ότι θα αυξηθούν οι ασθένειες από δηλητηριάσεις αλλά και οι ψυχοδιανοητικές ασθένειες αγροτών που θα έχουν να αντιμετωπίσουν ακραία καιρικά φαινόμενα.
...Ως γνωστόν η χώρα αντιμετωπίζει την χειρότερη ξηρασία του τελευταίου αιώνα με αποτέλεσμα να έχουν αποδεκατιστεί οι καλλιέργειες και να έχουν εκτιναχτεί στα ύψη οι τιμές πολλών προϊόντων.Περισσότερα εδώ .
πηγή: ert3.gr
Αναρτήθηκε από satel444  στις 3.8.07
«Διαστάσεις θεομηνίας έλαβε το τελευταίο διάστημα η λειψυδρία στις Κυκλάδες, που επιτάθηκε από τις αλλεπάλληλες διακοπές στην ηλεκτροδότηση των νησιών, προκαλώντας επιπλέον προβλήματα σε καλλιέργειες αλλά και σε τουριστικές μονάδες». Τόνισε ο Προκόπης Παυλόπουλος και κήρυξε το νομό σε κατάσταση ανάγκης.
Αναρτήθηκε από satel444  στις 28.6.07
Η ερημοποίηση αποτελεί «μια από τις μεγαλύτερες προκλήσεις της εποχής μας», καθώς απειλεί να αναγκάσει εκατοντάδες εκατομμύρια ανθρώπους να εγκαταλείψουν τις υποβαθμισμένες εστίες τους, προειδοποιεί έκθεση του Πανεπιστημίου των Ηνωμένων Εθνών.
Η έκθεση, στην οποία συνέβαλαν 200 ειδικοί από 25 χώρες, επισημαίνει ότι δύο δισεκατομμύρια άνθρωποι, το ένα τρίτο του πληθυσμού της Γης, απειλείται δυνητικά από την ερημοποίηση, η οποία ορίζεται ως η υποβάθμιση της γης από ανθρώπινες δραστηριότητες όπως η βόσκηση και η αποψίλωση.
Αν οι σημερινές τάσεις, συνεχιστούν, 50 εκατομμύρια άτομα θα αναγκαστούν να μεταναστεύσουν την επόμενη δεκαετία.
Η έκθεση καλεί τις κυβερνήσεις να αναθρωρήσουν τους κανόνες για τη χρήση της γης και να σταματήσουν τις μη βιώσιμες πρακτικές βόσκησης και άρδευσης. Ζητά επίσης καλύτερη διακρατική συνεργασία για την αντιμετώπιση του προβλήματος.
Οι σημερινές πολιτικές για την ανάσχεση της ερημοποίησης συχνά είναι ανεπαρκής, μένουν ανεφάρμοστες σε τοπικό επίπεδο και συχνά πυροδοτούν συγκρούσεις για το νερό ή άλλους φυσικούς πόρους.
Η χρηματοδότηση αποτελεί επίσης σημαντικό πρόβλημα, καθώς οι δωρεές περιορίστηκαν κατά 29% στην τελευταία διάσκεψη για τη Συνθήκη για την Καταπολέμηση της Ερημοποίησης του ΟΗΕ το 2005.
«Η αντιμετώπιση της ερημοποίησης είναι ένα κρίσιμο και ουσιώδες μέρος στην προσπάθειά μας να προσαρμοστούμε στην κλιματική αλλαγή και να περιορίσουμε την απώλεια βιοποικιλότητας» δήλωσε ο καθηγητής Χανς βαν Γκίνκελ, επικεφαλής της μελέτης.
Μεταξύ των μέτρων που προτείνονται για τη βιώσιμη χρήση της Γης είναι ο οικοτουρισμός και η αξιοποίηση της ηλιακής ενέργειας.
πηγή: Newsroom ΔΟΛ, με πληροφορίες από Associated Press
Αναρτήθηκε από satel444  στις 22.6.07
Εκταση περίπου 19 εκατομμυρίων στρεμμάτων στην Ευρώπη αντιμετωπίζει προβλήματα ερημοποίησης. Εντονότερα προβλήματα διάβρωσης εδάφους αντιμετωπίζουν οι μεσογειακές χώρες, με αποτέλεσμα, να συρρικνώνονται οι καλλιεργούμενες εκτάσεις, να προκαλείται όξυνση και αλάτωση των εδαφών, αλλά και καταστροφή της δομής του εδάφους. Βασικότερη αιτία είναι η εντατική χρήση γης, ενώ επηρεάζουν σημαντικά οι κλιματολογικές συνθήκες και η ποιότητα του εδάφους κάθε περιοχής.
Τα παραπάνω υπογράμμισε ο καθηγητής του ΑΠΘ Νικόλαος Συλαίος, στο πλαίσιο επιστημονικής ημερίδας και με αφορμή την παρουσίαση του έργου «Ολοκληρωμένο σύστημα παρακολούθησης για την εκτίμηση του κινδύνου ερημοποίησης (Moonrises)».Το έργο υλοποιείται με την υποστήριξη της Κοινοτικής Πρωτοβουλίας Interreg III B Archimed 2000-2006 και αναμένεται να ολοκληρωθεί το Δεκέμβριο. «Όλες οι Μεσογειακές χώρες αντιμετωπίζουν ιδιαίτερο πρόβλημα, για αυτό υποβάλαμε στην Ευρωπαϊκή Ένωση για χρηματοδότηση ένα καινούργιο πρόγραμμα, στο οποίο συμπεριλαμβάνονται η Ιταλία, η Κύπρος, η Ισπανία, η Τουρκία, το Μαρόκο, η Αλγερία, η Τυνησία και η Αίγυπτος», ανέφερε ο κ. Συλαίος.
Η επιστημονική ομάδα του προγράμματος έχει αναλάβει τη λεπτομερή μελέτη των περιφερειών της Κεντρικής Μακεδονίας, της Πελοποννήσου, του Βόρειου και Νότιου Αιγαίου και της Μπασιλικάτα στην Ιταλία. Για την καταγραφή των δεδομένων κάθε περιοχής χρησιμοποιούνται κυρίως τρεις δορυφόροι.
Σύμφωνα με τους επιστήμονες, αν ανέβει η θερμοκρασία κατά μέσο όρο 2 βαθμούς Κελσίου, μειωθούν οι βροχοπτώσεις κατά 20 με 30% και συνεχιστεί η εντατική χρήση γης, τότε τα επόμενα 50 χρόνια μπορεί να μειωθεί η παραγωγή περίπου κατά 25%.
Όπως επισήμανε ο καθηγητής, ήδη «η Εθνική Επιτροπή Ερημοποίησης έχει εκδώσει ένα χάρτη όπου το Κιλκίς, η Λέσβος, η Νάξος, η Κρήτη και η Αργολίδα έχουν χαρακτηριστεί και επισήμως ως περιοχές που βρίσκονται σε κίνδυνο ερημοποίησης».
Σημαντικό και πρωτεύον, σύμφωνα με τον κ. Συλαίο, «είναι να αλλάξει ο τρόπος σκέψης», ώστε να αποφεύγεται η εντατική χρήση γης και η μονοκαλλιέργεια.
πηγή: ert3.gr (ΑΠΕ)
Αναρτήθηκε από satel444  στις 15.6.07
Η ξηρασία αποτελεί απειλή για την Κρήτη, όπως τονίστηκε σήμερα, στο 6ο εθνικό συνέδριο της Ελληνικής Επιτροπής Διαχείρισης Υδατικών Πόρων το οποίο πραγματοποιείται στο Κέντρο Αρχιτεκτονικής της Μεσογείου (ΚΑΜ) στο παλιό λιμάνι των Χανίων.
Ο πρόεδρος της Ευρωπαϊκής Ένωσης Υδατικών Πόρων και της Ελληνικής Επιτροπής Διαχείρισης Υδατικών Πόρων, καθηγητής στο Εθνικό Μετσόβιο Πολυτεχνείο και διευθυντής του Κέντρου Εκτίμησης Φυσικών Κινδύνων του ΕΜΠ, Γιώργος Τσακίρης αναφερόμενος στο πρόβλημα επεσήμανε: «Κοιτάξαμε το ιστορικό μας δείγμα και το δικό μας δείκτη που αντιπροσωπεύει πιο καλά το φαινόμενο της ξηρασίας. Στα χρόνια από το 1965 μέχρι το 2003, ο δείκτης ξηρασίας υποχώρησε. Σημαίνει ότι οι συνθήκες έγιναν χειρότερες, έγιναν ξηρότερες, κατά ένα μέγεθος του -0,285».
Κατά τη δεύτερη ημέρα του συνεδρίου συζητήθηκε επίσης το θέμα της εκτίμησης ανθρωπογενών πιέσεων και οι επιπτώσεις στην ποιότητα νερού παράκτιων εποχιακών υγροτόπων κυρίως σε περιοχές όπου υπάρχουν θερμοκήπια.
Κυρίως επισημάνθηκε η ανάγκη προώθησης νέων, φιλικών στο περιβάλλον τεχνικών απολύμανσης στα θερμοκήπια, όπως η ηλιακή απολύμανση, αλλά και εξάπλωση της χρήσης νέας τεχνολογίας λιπασμάτων που δεν επιφέρουν αρνητικές επιπτώσεις στην ποιότητα του νερού,
Στο συνέδριο, που άρχισε χθες και ολοκληρώνεται αύριο, οι επιστήμονες δεν έκρυψαν τον προβληματισμό τους για την εκτίμηση πως, λόγω αύξησης της θερμοκρασίας, θα ανέβει κατά 20-40 εκατοστά η στάθμη της θάλασσας και θα χαθούν παραλίες και υπόγειοι υδροφορείς.
Τα σενάρια του μέλλοντος για την Ελλάδα κάνουν λόγω ότι μέχρι το 2080 αναμένεται αύξηση της θερμοκρασίας με τη μέση τιμή της να ανεβαίνει κατά 4 βαθμούς, ενώ για τις νότιες περιοχές όπως η Κρήτη, η αύξηση αυτή μπορεί να ξεπεράσει και τους πέντε βαθμούς.
Ωστόσο, όπως τονίστηκε, οι προβλέψεις αποτελούν και «όπλο» ώστε να ληφθούν μέτρα μέσω ενός προληπτικού σχεδιασμού.
πηγή: ert3.gr (ΑΠΕ)
Αναρτήθηκε από satel444  στις 15.6.07
Η ξηρασία αποτελεί απειλή για την Κρήτη, όπως τονίστηκε σήμερα, στο 6ο εθνικό συνέδριο της Ελληνικής Επιτροπής Διαχείρισης Υδατικών Πόρων το οποίο πραγματοποιείται στο Κέντρο Αρχιτεκτονικής της Μεσογείου (ΚΑΜ) στο παλιό λιμάνι των Χανίων.
Ο πρόεδρος της Ευρωπαϊκής Ένωσης Υδατικών Πόρων και της Ελληνικής Επιτροπής Διαχείρισης Υδατικών Πόρων, καθηγητής στο Εθνικό Μετσόβιο Πολυτεχνείο και διευθυντής του Κέντρου Εκτίμησης Φυσικών Κινδύνων του ΕΜΠ, Γιώργος Τσακίρης αναφερόμενος στο πρόβλημα επεσήμανε: «Κοιτάξαμε το ιστορικό μας δείγμα και το δικό μας δείκτη που αντιπροσωπεύει πιο καλά το φαινόμενο της ξηρασίας. Στα χρόνια από το 1965 μέχρι το 2003, ο δείκτης ξηρασίας υποχώρησε. Σημαίνει ότι οι συνθήκες έγιναν χειρότερες, έγιναν ξηρότερες, κατά ένα μέγεθος του -0,285».
Κατά τη δεύτερη ημέρα του συνεδρίου συζητήθηκε επίσης το θέμα της εκτίμησης ανθρωπογενών πιέσεων και οι επιπτώσεις στην ποιότητα νερού παράκτιων εποχιακών υγροτόπων κυρίως σε περιοχές όπου υπάρχουν θερμοκήπια.
Κυρίως επισημάνθηκε η ανάγκη προώθησης νέων, φιλικών στο περιβάλλον τεχνικών απολύμανσης στα θερμοκήπια, όπως η ηλιακή απολύμανση, αλλά και εξάπλωση της χρήσης νέας τεχνολογίας λιπασμάτων που δεν επιφέρουν αρνητικές επιπτώσεις στην ποιότητα του νερού,
Στο συνέδριο, που άρχισε χθες και ολοκληρώνεται αύριο, οι επιστήμονες δεν έκρυψαν τον προβληματισμό τους για την εκτίμηση πως, λόγω αύξησης της θερμοκρασίας, θα ανέβει κατά 20-40 εκατοστά η στάθμη της θάλασσας και θα χαθούν παραλίες και υπόγειοι υδροφορείς.
Τα σενάρια του μέλλοντος για την Ελλάδα κάνουν λόγω ότι μέχρι το 2080 αναμένεται αύξηση της θερμοκρασίας με τη μέση τιμή της να ανεβαίνει κατά 4 βαθμούς, ενώ για τις νότιες περιοχές όπως η Κρήτη, η αύξηση αυτή μπορεί να ξεπεράσει και τους πέντε βαθμούς.
Ωστόσο, όπως τονίστηκε, οι προβλέψεις αποτελούν και «όπλο» ώστε να ληφθούν μέτρα μέσω ενός προληπτικού σχεδιασμού.
πηγή: ert3.gr (ΑΠΕ)
Αναρτήθηκε από satel444  στις 15.6.07
Το νερό που υπάρχει στα αποθέματα της Μελβούρνης, αρκεί μόνο για 63 εβδομάδες, αν η ανομβρία συνεχιστεί αυτό το διάστημα, σύμφωνα με προγνώσεις εμπειρογνώμονα. Ο Πίτερ Κάλεν, κορυφαίος σύμβουλος του Αυστραλιανού Συμβουλίου Ύδατος, αποκάλυψε επίσης ότι το Σίδνεϊ είχε αρκετό νερό για 101 εβδομάδες, η Αδελαίδα για 32 εβδομάδες η Βρισβάνη και η Καμπέρα για 68 εβδομάδες, ενώ η Πέρθη για 65 εβδομάδες, όλα αυτά με την προϋπόθεση ότι δεν θα βρέξει καθόλου σ' αυτό το διάστημα. Γυρίζοντας πίσω στη Μελβούρνη τα αποθέματα νερού ανέρχονται σε 505.000 εκατ. λίτρα, ενώ πέρυσι την ίδια ακριβώς εποχή είχαν 862.000 εκατ. λίτρα.
Παρότι υπήρξαν τελευταία κάποιες βροχοπτώσεις οι οποίες κράτησαν τα αποθέματα νερού σε σταθερά επίπεδα, κρίνεται ότι οι βροχοπτώσεις τις επόμενες δύο με τρεις εβδομάδες θα καθορίσουν αν θα εφαρμοστεί το επόμενο στάδιο περιοριστικών μέτρων, το τέταρτο στη σειρά, στην κατανάλωση του νερού την 1η Αυγούστου.
Εντωμεταξύ, ο υπουργός Υδάτινων Πόρων, Τζον Θουέϊτς, δήλωσε ότι αν οι βροχοπτώσεις είναι ικανοποιητικές τον ερχόμενο μήνα, τα αποθέματα νερού θα ανέβουν σε επίπεδα που θα αποτρέψουν την προσφυγή σε περαιτέρω περιοριστικά μέτρα.
Ενθαρρυντικό το γεγονός ότι ο μετεωρολόγος του Εθνικού Κέντρου Μετεωρολογίας Γκραντ Μπίαρντ δήλωσε ότι εντός του 2007 αναμένεται να επισκεφτεί την Αυστραλία το φαινόμενο La Nina - όπου οι βροχοπτώσεις υπερβαίνουν το μέσο όρο.
Να υπενθυμίσουμε ότι η πολιτειακή κυβέρνηση προγραμματίζει τέσσερα μεγάλα έργα , μεταξύ των οποίων είναι και η αφαλάτωση , προκειμένου να αντιμετωπιστεί η κρίση ύδατος.
πηγή: ert3.gr (ΑΠΕ)
Αναρτήθηκε από satel444  στις 20.5.07
«Μόνο η ανακύκλωση μπορεί να εγγυηθεί απεριόριστα αποθέματα ύδατος για τα μεγάλα αστικά κέντρα», δήλωσε ο Κεν Μάθιους, πρόεδρος της Εθνικής Επιτροπής Υδατος της Αυστραλίας.
Ο κ. Μάθιους ανακοινώνοντας μελέτη, που έγινε για το υδροφόρο μέλλον των μεγάλων πόλεων, τόνισε, μεταξύ άλλων τα εξής: «Οι κυβερνήσεις πρέπει να το καταλάβουν πως οι περιορισμοί στην κατανάλωση του νερού και το γεγονός ότι αφήνουν τις βροχοπτώσεις να αποφασίσουν γιά τον υδροφόρο ορίζοντα των μεγάλων πόλεων, δεν αποτελούν βιώσιμη λύση και δεν εγγυώνται την μόνιμη Επιπλέον, επανέλαβε ότι με δεδομένο το γεγονός πως η Αυστραλία είναι η ξηρότερη ήπειρος του πλανήτη, ο τρόπος αντιμετώπισης της ανομβρίας θα πρέπει να μη στηρίζεται στο αν θα σημειωθούν ή όχι αρκετές βροχοπτώσεις.
Σύμφωνα με τα λεγόμενά του, η τεχνολογία σήμερα εγγυάται την άριστη ποιότητα του νερού, που προκύπτει είτε από την αφαλάτωση θαλασσινού νερού είτε από τον καθαρισμό βρώμικων υδάτων. «Μπορεί οι περιορισμοί στην κατανάλωση του νερού να μας έμαθαν να χρησιμοποιούμε λιγότερο νερό, πρέπει όμως να προβλέψουμε για το μέλλον, γιατί ακόμα και οι περιορισμοί μπορούν να φτάσουν μέχρι ένα σημείο. Μόνο η ανακύκλωση του νερού είναι σίγουρη και βιώσιμη λύση για τα αστικά κέντρα», τόνισε ο κ. Μάθιους.
Αύξηση της θερμοκρασίας κατά 1.5 βαθμούς ως το 2030
Στο μεταξύ, οι τελευταίοι δώδεκα μήνες ήσαν οι πλέον άνυδροι στην ιστορία της Μελβούρνης, σύμφωνα με τα στοιχεία της Μετεωρολογικής Υπηρεσίας.
Κατά τους τελευταίους δώδεκα μήνες οι ετήσιες βροχοπτώσεις περιορίστηκαν στα 316 χιλιοστά έναντι 638.8 που είναι ο μέσος ετήσιος όρος. Αποτέλεσμα της μείωσης των βροχοπτώσεων είναι να περιοριστούν τα αποθέματα νερού της πόλης στο 29,3%.
Μιά μελέτη τεχνοκρατών προβλέπει ότι οι κλιματολογικές αλλαγές θα επιδεινώσουν ακόμα περισσότερο την κατάσταση στις επόμενες δεκαετίες.
Σύμφωνα με τις προβλέψεις των ειδικών έως το 2030 η μέση θερμοκρασία θα αυξηθεί 1.5 βαθμούς Κελσίου με αποτέλεσμα λόγω των ακραίων καιρικών φαινομένων να προκαλούνται και ισχυρές καταιγίδες, που θα προκαλούν ζημιές, να μειωθούν οι βροχοπτώσεις και να αυξηθούν οι πυρκαγιές και οι συσκοτίσεις.
"Ανοιξαν" οι ουρανοί στην πολιτεία της Βικτώριας
Καθώς, όμως, οι ειδικοί προβλέπουν "καταστροφικές ανομβρίες" και ένα "διψασμένο" μέλλον για τις μεγαλουπόλεις της χώρας, τις τελευταίες μέρες "άνοιξαν" οι ουρανοί στην πολιτεία της Βικτώριας, τουλάχιστον. Στα 15-20 χιλιοστά υπολογίζεται η ποσότητα βροχής, που έπεσε στην πολιτεία, ενώ στις βορειο-ανατολικές περιοχές η βροχή έφτασε τα 43 -57 χιλιοστά.
Η ικανοποίηση των γαιοκτημόνων της περιοχής είναι φανερή και όπως ανέφεραν μετά τις βροχοπτώσεις της Πέμπτης "ανακουφίστηκαν κάπως, αφού τον τελευταίο καιρό είχαν φτάσει "να τρώνε σκόνη".
Οι βροχοπτώσεις ήσαν ευεργετικές και για τους αποταμιευτήρες νερού της πολιτείας, αφού στις περιοχές, όπου βρίσκονται, υπήρξε βροχόπτωση περίπου 20 χιλιοστών.
Παράλληλα, τα νέα από την Μετεωρολογική Υπηρεσία Αυστραλίας αφήνουν περιθώρια για αισιοδοξία. 'Οπως ανέφεραν οι ειδικοί, οι βροχοπτώσεις θα συνεχιστούν και το Σαββατοκύριακο. Πάντως, οι μετεωρολόγοι λένε ότι το νερό, που έπεσε αυτές τις ημέρες, δεν ήταν παρά μιά μικρή δόση ανακούφισης.
Σύμφωνα, μάλιστα, με τον μετεωρολόγο, Φιλ Κινγκ, "για να ξεδιψάσει κάπως η γη, θα πρέπει να καταγραφούν βροχοπτώσεις τουλάχιστον 60 χιλιοστών".παροχή νερού στα μεγάλα αστικά κέντρα».
πηγή: pathfinder.gr, ΑΠΕ
Αναρτήθηκε από satel444  στις 19.4.07
Η Κρήτη είναι μέσα στις περιοχές που απειλούνται με την ερημοποίηση, καθώς οι αλλαγές στο κλίμα και τα έντονα καιρικά φαινόμενα σε συνδυασμό με τις ανθρώπινες παρεμβάσεις επηρεάζουν και θα επηρεάσουν τα επόμενα χρόνια την περιοχή. Η επισήμανση αυτή έγινε στα πλαίσια επιστημονικής συνάντησης εταίρων του προγράμματος που αφορά την εφαρμογή μιας ενιαίας δράσης έναντι στην ξηρασία και την ερημοποίηση στις περιοχές της λεκάνης της Μεσογειακής Ευρώπης μέσω ενός συστήματος τοπικών πολιτικών δράσεων.
Η συνάντηση πραγματοποιείται στα Χανιά και σήμερα οι συμμετέχοντες επισκέφθηκαν περιοχές του νομού όπου υπάρχουν προβλήματα υπεράντλησης, αλάτωσης εδαφών λόγω εντατικής καλλιέργειας θερμοκηπίων, υπερβόσκησης, διάβρωσης εδαφών αλλά και ανταγωνισμός χρηστών νερού για άρδευση αλλά και κατά την τουριστική περίοδο λόγω των αυξημένων αναγκών.
Καταγραφή της κατάστασης του οικοσυστήματος
Σύμφωνα με τον Διευθυντή του Ινστιτούτου Υποτροπικών Φυτών και Ελιάς Χανίων Κώστα Χαρτζουλάκη στην συνάντηση των Χανίων στην παρούσα φάση γίνεται καταγραφή της κατάστασης του οικοσυστήματος και εξετάζεται το κατά πόσο οι διάφορες ανθρωπογενείς δράσεις έχουν επιδράσει το περιβάλλον.
Οι επιστήμονες από την Ελλάδα 7 περιφέρειες από την Ιταλία 3 από την Ισπανία, την Γαλλία και την Πορτογαλία που συμμετέχουν στο πρόγραμμα θα αναλύσουν τα δεδομένα και θα εφαρμόσουν ένα κοινό μοντέλο, υπολογισμού, ώστε στο τέλος του προγράμματος μετά από περίπου 12 μήνες να μπορέσουν να καταλήξουν κατά πόσο τα κλιματικά δεδομένα, τα ακραία καιρικά φαινόμενα θα επηρεάσουν την ερημοποίηση.
πηγή: pathfinder.gr
σ'αυτό το σύνδεσμο μπορείτε να δείτε μια ενδιαφέρουσα παρουσίαση για ένα μέλλον χωρίς νερό.
Πε 24/8/2006
Δεδομένου ότι, σύμφωνα με τις προβλέψεις, ο παγκόσμιος πληθυσμός θα αυξηθεί κατά 2 έως 3 δισ. έως το 2050, πρέπει να υπάρξει μια ριζική αναθεώρηση στον τρόπο διαχείρισης του νερού προειδοποίησαν οι επιστήμονες, με αφορμή την Παγκόσμια Εβδομάδα Νερού που ξεκίνησε χθες.
«Ενας στους τρεις ανθρώπους υποφέρει σήμερα από κάποια μορφή έλλειψης νερού» υπογραμμίζεται σε έκθεση για την οποία συνεργάστηκαν περισσότεροι από 700 επιστήμονες τα τελευταία 5 χρόνια.
«Σήμερα βλέπουμε ότι αρκετές διαφορετικές χώρες αντιμετωπίζουν πρόβλημα με το νερό» τόνισε ο Φρανκ Ρίζμπερμαν, διευθυντής του Διεθνούς Ινστιτούτου για τη Διαχείριση του Νερού, αναφερόμενος στην Αυστραλία, στην νότια και κεντρική Κίνα και στην καταστρεπτική ξηρασία του περασμένου χρόνου στην Ινδία.
Σύμφωνα με τον ίδιο, παρατηρούνται δύο κατηγορίες ελλείψεων νερού: στην πρώτη το νερό γίνεται αντικείμενο υπερεκμετάλλευσης με αποτέλεσμα τη μείωση της στάθμης των υπόγειων δεξαμενών νερού και των ποταμών, ενώ στη δεύτερη εντάσσονται οι χώρες που στερούνται τεχνικών και οικονομικών πόρων προκειμένου να συγκρατήσουν το νερό, αν και μπορεί να υπάρχει σε αφθονία.
Για την έλλειψη νερού κατά 98% ευθύνεται ο ανθρώπινος παράγοντας. Στη γεωργία χρησιμοποιείται το 78% των υδάτινων αποθεμάτων, στη βιομηχανία το 18% , ενώ το υπόλοιπο 8% προορίζεται για οικιακή χρήση.
Σήμερα απαιτείται ένα λίτρο νερού για την παραγωγή μιας θερμίδας τροφίμων, 4.000 λίτρα για την παραγωγή ενός κιλού σιταριού και 10.000 λίτρα για την παραγωγή ενός κιλού κρέατος.
του Τάσου Σαραντή, ΗΜΕΡΗΣΙΑ 22/8/2006
Επισκεφτείτε το νέο portal για την κλιματική αλλαγή:
Mάθετε πρώτοι τα νέα του πλανήτη μας
Σε reader
Θέματα

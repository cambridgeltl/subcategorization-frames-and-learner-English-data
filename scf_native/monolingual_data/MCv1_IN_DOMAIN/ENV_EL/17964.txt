Ο ΑΡΚΤΟΥΡΟΣ  με την επιθυμία να βελτιώνει συνεχώς τις  υπηρεσίες, τις δράσεις, τις διεργασίες του και κατά συνέπεια την όλη οργάνωσή  του υιοθέτησε Σύστημα Διαχείρησης της Ποιότητας σύμφωνα με το Διεθνές Πρότυπο  ISO 9001:2008 και μετά από επιθεώρηση, απέκτησε την πιστοποίησή του καθώς αξιολογήθηκε θετικά για τη λειτουργία του σύμφωνα  με τις απαιτήσεις του προτύπου.
Το ISO αποτελεί Πρότυπο Διαχείρισης Ποιότητας που  διαθέτει μία εταιρία ή ένας οργανισμός επειδή έχει αναπτύξει κατάλληλες δομές για τον  προσδιορισμό, την παρακολούθηση και τη συνεχή βελτίωση των παραμέτρων της  ποιότητάς της.
Οι στόχοι του  ΑΡΚΤΟΥΡΟΥ για καλύτερο περιβάλλον…
Ο ΑΡΚΤΟΥΡΟΣ  είναι μη κυβερνητική περιβαλλοντική οργάνωση που ιδρύθηκε το 1992 για την  προστασία της άγριας ζωής και του φυσικού περιβάλλοντος στην Ελλάδα και τα  Βαλκάνια, με δράσεις ευαισθητοποίησης κοινού, περιβαλλοντικής εκπαίδευσης και  εθελοντισμού για την προστασία της άγριας ζωής, την ενίσχυση της βιοποικιλότητας  και της αειφορίας στην ελληνική ύπαιθρο.
Με  στόχο την ολοκληρωμένη διαχείριση των Προστατευόμενων Περιοχών και την παροχή  ειδικής τεχνογνωσίας για τις επεμβάσεις στο φυσικό περιβάλλον, ο ΑΡΚΤΟΥΡΟΣ  υλοποιεί εθνικά και διασυνοριακά προγράμματα για την προστασία των ορεινών  οικοσυστημάτων με έμφαση στην αρκούδα και τα μεγάλα θηλαστικά.
Γνωρίζοντας τους κινδύνους και αναγνωρίζοντας την  επιτακτική ανάγκη για την άμεση και αποτελεσματική προστασία του, ο ΑΡΚΤΟΥΡΟΣ  δραστηριοποιείται
ΓΙΑ  ΤΟ ΠΕΡΙΒΑΛΛΟΝ
Για τη διατήρηση των ειδών  της άγριας πανίδας και χλωρίδας που ενδημούν στη χώρα μας και οι πληθυσμοί τους  κινδυνεύουν ή απειλούνται με εξαφάνιση
Για τη συνετή διαχείριση των  ορεινών οικοσυστημάτων
Για την ενημέρωση και  ευαισθητοποίηση των παιδιών, των πολιτών αλλά και κρατικών φορέων με στόχο την  ενεργή συμμετοχή τους στην προστασία του περιβάλλοντος
Για την προώθηση της  συνεργασίας και την προστασία του περιβάλλοντος στα  Βαλκάνια.
ΓΙΑ  ΤΟΝ ΑΝΘΡΩΠΟ
Ο  ΑΡΚΤΟΥΡΟΣ δραστηριοποιείται στις ορεινές περιοχές για τη διατήρηση του φυσικού  περιβάλλοντος στο πλαίσιο της ολοκληρωμένης και ορθολογικής διαχείρισης των  περιοχών και με τελικό-απώτερο στόχο την βιώσιμη ανάπτυξή  τους.
Οι  φυσικοί πόροι, μαζί με τους παραδοσιακούς οικισμούς, τους ντόπιους πληθυσμούς  είναι αυτοί που αποκαλύπτουν τη βαθιά σχέση του ανθρώπου με το περιβάλλον. Οι  κάτοικοι των ορεινών περιοχών είναι πολίτες πρώτης προτεραιότητας από τους  οποίους δεν πρέπει να αφαιρεθεί καμιά ευκαιρία ανάπτυξης παρά μόνο να προστεθεί  ένα πρότυπο ανάπτυξης, ανάδειξης και επαναξιολόγησης του τόπου τους με γνώμονα  το πολύτιμο φυσικό περιβάλλον.
Σήμερα περισσότερο παρά ποτέ επιβάλλεται η απόκτηση  πληροφόρησης και ορθής γνώσης από τους κατοίκους των ορεινών περιοχών αλλά και  τους κατοίκους των μεγάλων αστικών κέντρων ώστε η ανάπτυξη να σέβεται και να  αναδεικνύει το φυσικό περιβάλλον και η ανθρώπινη δραστηριότητα δεν θα θέτει σε  κίνδυνο τη βιοποικιλότητα, τους φυσικούς πόρους και την επιβίωση των τοπικών  κοινοτήτων.
Η  ανάπτυξη δραστηριοτήτων οικοτουρισμού, η έκδοση έντυπου υλικού για την  προσέλκυση επισκεπτών, ο σχεδιασμός και η λειτουργία Κέντρων Ενημέρωσης  Επισκεπτών σε ορεινές περιοχές, ο σχεδιασμός και η έκδοση υλικού περιβαλλοντικής  εκπαίδευσης, η σύνταξη Ειδικών Περιβαλλοντικών Μελετών, η υλοποίηση δράσεων για  τη διατήρηση σπάνιων ειδών χλωρίδας και πανίδας, οι δράσεις προστασίας και  επαναδιάδοσης σπάνιων ντόπιων φυλών οικόσιτων ζώων (ελληνικός ποιμενικός  σκύλος), η προώθηση μέτρων πρόληψης ζημιών από αρκούδα και λύκο, η άσκηση πίεσης  για τη βελτίωση του κανονισμού  αποζημιώσεων των κτηνοτρόφων, η πιλοτική  εφαρμογή παραδοσιακών μεθόδων υλοτομίας, οι φυτεύσεις οπωροφόρων δέντρων σε  εγκαταλειμμένους οπωρώνες είναι μερικές μόνο από τις δράσεις του ΑΡΚΤΟΥΡΟΥ για  την ενίσχυση των κατοίκων ορεινών περιοχών.
Η  ΑΠΟΣΤΟΛΗ του ΑΡΚΤΟΥΡΟΥ
Είναι πια κοινή αποδοχή ότι η αλόγιστη ανθρώπινη  εκμετάλλευση στους φυσικούς πόρους και η αλαζονική ανθρωπογενής παρέμβαση στη  βιοποικιλότητα έχει παγκόσμιες επιπτώσεις στη ζωή και την υγεία των ανθρώπων.
Η  σχέση αιτίας-αποτελέσματος μεταξύ της περιβαλλοντικής υποβάθμισης και των  απειλών για την ανθρώπινη ύπαρξη, δεν μπορεί πλέον να  αγνοηθεί.
Ο  ΑΡΚΤΟΥΡΟΣ στο πλαίσιο της δράσης του για τη διαφύλαξη των φυσικών πόρων και την  καθιέρωση πρακτικών για την αειφορική διαχείρισή τους, έχει ως βασική αποστολή,  τη διάδοση της αντίληψης ότι το δικαίωμα να ζούμε σε υγιές και αδιατάρακτο  περιβάλλον είναι βασικό ανθρώπινο δικαίωμα.
This entry was posted in Uncategorized . Bookmark the permalink .
Όνομα
Ειδοποίησέ με μέσω ηλ. ταχυδρομείου για σχόλια που θα ακολουθήσουν
Notify me of new posts via email.
Αναζήτηση για:
Eγγραφή στο blog
Enter your email address to subscribe to this blog and receive notifications of new posts by email.
arcturos site

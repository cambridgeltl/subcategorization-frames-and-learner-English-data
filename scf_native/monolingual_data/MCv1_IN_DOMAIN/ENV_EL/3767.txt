Εμφάνιση νεότερων αναρτήσεων με την ετικέτα επεισόδια ρύπανσης . Εμφάνιση παλαιότερων αναρτήσεων
Τετάρτη, 25 Αυγούστου 2010
«Πρόστιμο στη ΔΕΗ από το ΥΠΕΚΑ» ήταν η είδηση. Δεν ασχολήθηκα με το ποιο είναι το ΥΠΕΚΑ, αλλά με το ποσόν: 449.100 ευρώ. Για περιβαλλοντικές παραβάσεις παλαιότερων ετών. Σαν να λέμε πονηρά «τώρα δεν κάνει παραβάσεις, που 'ναι πράσινα τα φύλλα». Τέσσερις ημέρες πριν, άλλα 60 χιλιάρικα πρόστιμο από τη νομαρχία Κοζάνης. Ολα τα ΜΜΕ παραθέτουν την είδηση υπό ευνοϊκό βλέμμα, ξέρετε πώς είναι αυτό: όταν δε σχολιάζεις, όταν αναφέρεσαι λεπτομερώς στο ύψος του προστίμου, όταν μνημονεύεις το όνομα του νομάρχη. Προφανώς είμαι τελείως λάθος, αφού είμαι ο μόνος που εξαγριώθηκε. Οχι για το μπουχαρί που άφησε η ΔΕΗ να ξαμολυθεί και άλλα, περιβαλλοντικά ατοπήματα, αλλά επειδή η πλευρά από την οποία είδα το πρόστιμο ήταν πάλι της λοξής φάλαγγας.
Αυτό το ΥΠΕΚΑ, η νομαρχία και η ΔΕΗ, ανήκουν στον ίδιο εμπερίστατο (δηλαδή κινδυνώδη, ναρκοθετημένο -να' ναι καλά ο Γεράσιμος με τη ζόρικη ορολογία του) χώρο. Του Δημοσίου. Γι' αυτό εξάλλου η ΓΕΝΟΠ απειλούσε με το τραγούδι «σβήσε με από το χάρτη». Για να μη χάσει το δημόσιο χαρακτήρα της. Το πρόστιμο, από την άλλη, είναι ένας παμπάλαιος τρόπος τιμωρίας, δημοφιλέστατος στην αρχαιότητα, που είχε λιγότερες φυλακές από τις αναμενόμενες, επειδή τα εγκλήματα συχνά έμπαιναν σε αυστηρή διατίμηση. Στις μέρες μας αυτό έχει φτάσει στην έννοια του διοικητικού προστίμου. Επομένως, ένα τμήμα του Δημοσίου τιμωρεί ένα άλλο. Ετσι να νομίζετε, ευχαριστημένοι περιβαλλοντολόγοι. Το πρόστιμο το πληρώνει ο τελείως αθώος. Ο καταναλωτής του ρεύματος, που χρησιμοποιεί το προϊόν της ΔΕΗ. Και γιατί το κάνει αυτό; Ρωτήστε τους πολύξερους. Με ποια λογική πρέπει να πληρωθεί πρόστιμο από αυτόν που είναι άσχετος με το αδίκημα; Πήγε κανένας πελάτης και εμπόδισε να λειτουργήσουν φίλτρα; Φταίει η μάνα μου που άφησαν να πέσει το μπουχαρί σε πόλεις και χωριά;
Το πρόστιμο θα είχε μια λογική, αν το πλήρωναν οι υπεύθυνοι για την καλή λειτουργία της επιχείρησης, στους περιβαλλοντικούς όρους εννοώ, αλλά και οι επόπτες τους. Οχι δηλαδή κάτι σαν «εκπρόσωπος του εκδότη», που επιτρέπει σε έναν υπάλληλο να ζαλώνεται ποινές του αφεντικού. Να χρεώνεται το πρόστιμο στο διοικητή και το συμβούλιο της ΔΕΗ και στους αρμόδιους προϊσταμένους της. Και για να μη θεωρηθεί ότι έτσι αφήνω καλούς και συνεπείς υπαλλήλους έκθετους, να υπάρξει στον κανονισμό της ΔΕΗ η πρόταση «αν δεν υπογράψει περιβαλλοντική αρτιότητα ο τεχνικός διευθυντής της μονάδας, δεν παράγεται ρεύμα, ακόμη κι αν παρακαλέσει το ΔΝΤ». Οπότε ο υπάλληλος έχει τη δύναμη να προκαλέσει τη διόρθωση. Αλλιώς, ρεύμα δεν έχει. Θα πρόκειται για τις απολαυστικότερες διακοπές ρεύματος, για μένα τουλάχιστον.
Πηγή: Εφημερίδα ΑΓΓΕΛΙΟΦΟΡΟΣ
Πρόστιμο ύψους 449.100 ευρώ επιβλήθηκε στη ΔΕΗ ΑΕ για περιβαλλοντικές παραβάσεις στον Ατμοηλεκτρικό Σταθμό Πτολεμαΐδας το 2009, ανακοίνωσε την Πέμπτη το υπουργείο Περιβάλλοντος.
Τον περασμένο Νοέμβριο, οι επιθεωρητές του υπουργείου κατέγραψαν διάχυση εκπομπών αερίων ρύπων, έλλειψη αντιρρυπαντικής τεχνολογίας και ελλιπή παρακολούθηση των εκπομπών.
Για να αποφευχθούν αντίστοιχα προβλήματα στο μέλλον, το υπουργείο και η εταιρεία αποφάσισαν από κοινού να καταρτιστεί πενταετές Περιβαλλοντικό Επιχειρησιακό Πρόγραμμα της ΔΕΗ Α.Ε.
Το Πρόγραμμα θα εξειδικεύει τις περιβαλλοντικές επενδύσεις- βελτιώσεις, έτσι ώστε οι σταθμοί παραγωγής της ΔΕΗ να συμμορφώνονται με την υφιστάμενη αλλά και την υπό έκδοση νέα περιβαλλοντική νομοθεσία.
Πηγή: Εφημερίδα Το Βήμα
Την εντατικοποίηση των μέτρων πρόληψης της ρύπανσης και καταστολής της σκόνης, καθώς και την άμεση αναστολή των δραστηριοτήτων στα λιγνιτωρυχεία ζήτησε εν νέου ο Νομάρχης Κοζάνης Γιώργος Δακής, την Πέμπτη 19 Αυγούστου 2010, με επιστολή του προς τον Αναπληρωτή Διευθυντή του Λιγνιτικού Κέντρου Δυτικής Μακεδονίας της Δ.Ε.Η. Α.Ε.
Ο λόγος που επανέρχεται ο Νομάρχης Κοζάνης, ζητώντας -όπως αναφέρει στην επιστολή του- την άμεση αναστολή των δραστηριοτήτων στα λιγνιτωρυχεία, είναι η συνεχής καταγραφή υψηλών συγκεντρώσεων PM10, στο σύνολο του δικτύου των σταθμών μέτρησης της ποιότητας του αέρα στο χώρο ευθύνης του Λιγνιτικού Κέντρου Δυτικής Μακεδονίας της ΔΕΗ Α.Ε., όπως αυτές καταγράφονται στο συνημμένο πίνακα του Κέντρου Περιβάλλοντος της Νομαρχιακής Αυτοδιοίκησης Κοζάνης.
Τη λήψη αυξημένων μέτρων πρόληψης της ρύπανσης και καταστολής της σκόνης, καθώς και την άμεση αναστολή των δραστηριοτήτων στα λιγνιτωρυχεία ζήτησε ο Νομάρχης Κοζάνης Γιώργος Δακής, την Παρασκευή 13 Αυγούστου 2010, με επιστολή του προς τον Αναπληρωτή Διευθυντή του Λιγνιτικού Κέντρου Δυτικής Μακεδονίας της Δ.Ε.Η. Α.Ε.
Ο λόγος που επιβάλλει την εντατικοποίηση αυτών των μέτρων, όπως αναφέρει στην επιστολή του ο Νομάρχης Κοζάνης, είναι η καταγραφή υψηλών συγκεντρώσεων PM10, στο σύνολο του δικτύου των σταθμών μέτρησης της ποιότητας του αέρα στο χώρο ευθύνης του Λιγνιτικού Κέντρου Δυτικής Μακεδονίας της ΔΕΗ Α.Ε., σε συνδυασμό με τις δυσμενείς καιρικές συνθήκες (υψηλές θερμοκρασίες και άπνοια), που αναμένεται να επιτείνουν το φαινόμενο της ατμοσφαιρικής ρύπανσης.
Η προστασία της υγείας και της ποιότητας ζωής των κατοίκων της περιοχής μας αποτελεί πάντοτε προτεραιότητα της Νομαρχιακής Αυτοδιοίκησης Κοζάνης, υπογραμμίζει ο Νομάρχης Κοζάνης Γιώργος Δακής.
Σε επίπεδα συναγερμού έφθασε χθες το μεσημέρι η ατμοσφαιρική ρύπανση στο ενεργειακό λεκανοπέδιο, με τους Αναργύρους Φλώρινας να πνίγονται στην κυριολεξία στο νέφος και τη σκόνη, καθώς ο σταθμός μέτρησης της ΔΕΗ στους Αναργύρους είχε κολλήσει στο βαθύ κόκκινο, ενώ στο πορτοκαλί βρισκόταν οι ενδείξεις των σταθμών μέτρησης για την περιβαλλοντική ρύπανση και σε περιοχές του νομού Κοζάνης, όπως για παράδειγμα στην Ποντοκώμη, δ.δ. του δήμου Δημητρίου Υψηλάντη και στην Ακρινή, δ.δ. του δήμου Ελλησπόντου.
Σημειώνεται ότι η δραστηριότητα στα ορυχεία της ΔΕΗ σε συνδυασμό με τις υψηλές θερμοκρασίες και την απουσία ανέμων που επικρατούν τις τελευταίες μέρες στην περιοχή συντελούν στην επιβάρυνση της ατμόσφαιρας από αιωρούμενα σωματίδια, με συνέπεια να προκληθεί δυσφορία σε εργαζόμενους της ΔΕΗ αλλά και σε ευαίσθητες ομάδες του πληθυσμού.
Η αύξηση των αιωρούμενων σωματιδίων στην ατμόσφαιρα καταγράφεται και επίσημα από τους σταθμούς μέτρησης του Κέντρου Περιβάλλοντος (ΚΕΠΕ) της νομαρχιακής αυτοδιοίκησης αλλά και της ίδιας της ΔΕΗ. Για παράδειγμα ο δείκτης ρύπανσης στο σταθμό μέτρησης της ΔΕΗ στους Αναργύρους, σε μια κλίμακα μέτρησης της αέριας ρύπανσης από το 1 έως το 10, έδειχνε σταθερά 10 και είχε ένδειξη βαθύ κόκκινο χρώμα, ενώ στο πορτοκαλί, δηλαδή στο μέσον της κλίμακας μέτρησης της ρύπανσης βρισκόταν ο δείχτης στην Ποντοκώμη και την Ακρινή. Τις πρωινές ώρες στο πορτοκαλί βρισκόταν επίσης ο δείκτης και στη Φλώρινα, αν και τις μεσημεριανές ώρες υποχώρησε στο πράσινο.
Αξίζει πάντως να σημειωθεί ότι ο δείκτης ρύπανσης στον σταθμό μέτρησης της ΔΕΗ στον Οικισμό της ΔΕΗ (έξω από την Πτολεμαΐδα) έδειχνε γύρω στις 3 μετά το μεσημέρι 3/10, πράγμα που υποδηλώνει ότι οι μειώθηκαν τα φορτία στο γειτονικό σταθμό της ΔΕΗ (ΑΗΣ Πτολεμαΐδας).
Πηγή: Εφημερίδα Πτολεμαίος-Ρ.Β.
Σημαντική επιβάρυνση της ατμόσφαιρας στη Δυτική Μακεδονία, με αιωρούμενα σωματίδια (PM 10), προκύπτει από την αξιολόγηση των μετρήσεων ατμοσφαιρικής ρύπανσης, που πραγματοποίησαν η ΔΕΗ και το Κέντρο Περιβάλλοντος της Νομαρχιακής Αυτοδιοίκησης Κοζάνης, από το περασμένο Σάββατο μέχρι σήμερα. Συγκεκριμένα, ενώ η σχετική ευρωπαϊκή οδηγία ορίζει ότι, η μέση ημερήσια τιμή συγκεντρώσεων αιωρούμενων σωματιδίων δεν πρέπει να ξεπερνά το όριο των 50 μικρογραμμαρίων ανά κυβικό μέτρο, περισσότερες από 35 ημέρες το χρόνο, ήδη το περασμένο Σάββατο σημειώθηκαν υπερβάσεις του ορίου αυτού σε 7 σημεία μέτρησης, από τα 15 που υπάρχουν στους νομούς Κοζάνης και Φλώρινας. Την Κυριακή και τη Δευτέρα σημειώθηκαν υπερβάσεις σε 13 σημεία μέτρησης, ενώ σήμερα οι τιμές των αιωρούμενων σωματιδίων ήταν πάνω από το όριο σε όλα τα σημεία μέτρησης. Όπως εξήγησε στο ΑΠΕ-ΜΠΕ ο υπεύθυνος ατμοσφαιρικής ποιότητας του Κέντρου Περιβάλλοντος Βασίλης Ευαγγελόπουλος, το φαινόμενο αποδίδεται στις εκπομπές ρύπων από τις μονάδες παραγωγής ηλεκτρικής ενέργειας στην περιοχή σε συνδυασμό με τη μεταφορά σκόνης από την Αφρική. «Το φαινόμενο της μεταφοράς σκόνης βρίσκεται σε εξέλιξη από το περασμένο Σάββατο, ενώ αναμένεται να συνεχιστεί μέχρι τις 18 Ιουνίου. Η ατμόσφαιρα πάντως στη Δυτική Μακεδονία είναι αποπνικτική», σημείωσε χαρακτηριστικά.
Πηγή:ΑΘΗΝΑΪΚΟ ΠΡΑΚΤΟΡΕΙΟ ΕΙΔΗΣΕΩΝ - ΜΑΚΕΔΟΝΙΚΟ ΠΡΑΚΤΟΡΕΙΟ ΕΙΔΗΣΕΩΝ
Σημαντικές επιπτώσεις στην υγεία ευαίσθητων ομάδων πληθυσμού λόγω της ρύπανσης
Τα 9.000 Μεγαβάτ αναμένεται να ξεπεράσει το μεσημέρι η ζήτηση ηλεκτρικής ενέργειας λόγω ζέστης. Η ΔΕΗ έχει θέσει σε πλήρη λειτουργία τις λιγνιτικές μονάδες της στο ενεργειακό κέντρο Φλώρινας - Κοζάνης- Πτολεμαΐδας, με αποτέλεσμα να έχουν δημιουργηθεί ήδη σημαντικές επιπτώσεις στην υγεία ευαίσθητων ομάδων πληθυσμού λόγω της ρύπανσης.
Έκκληση απευθύνει ο νομάρχης Κοζάνης Γιώργος Δακής. Ζητά από τη ΔΕΗ να περιορίσει τις λιγνιτικές μονάδες και να θέσει εντός συστήματος υδροηλεκτρικά φράγματα για την παραγωγή ενέργειας.
Σύμφωνα με την Εθνική Μετεωρολογική Υπηρεσία, η θερμοκρασία θα φτάσει σήμερα στα βόρεια τους 37 βαθμούς, στα υπόλοιπα ηπειρωτικά τους 39 και στα νησιά του Αιγαίου και τα Δωδεκάνησα τους 35 βαθμούς Κελσίου.
Πέμπτη και Παρασκευή η θερμοκρασία θα κυμανθεί σε υψηλά για την εποχή επίπεδα, φθάνοντας στα ηπειρωτικά, τοπικά τους 39 και πιθανώς τους 40 βαθμού.
Πηγή: Σκαι
Δεν συντρέχουν λόγοι ανησυχίας για την υγεία των εργαζομένων και των κατοίκων της περιοχής από την πρόσφατη διαρροή τριχλωριούχου σιδήρου στον ΑΗΣ Αγίου Δημητρίου, τονίζει ο Νομάρχης Κοζάνης Γιώργος Δακής.
Συγκεκριμένα, όπως αναφέρει ο κ. Δακής, μετά την ολοκλήρωση των αναλύσεων των δειγμάτων που λήφθηκαν από το Κέντρο Περιβάλλοντος της Νομαρχιακής Αυτοδιοίκησης Κοζάνης στο έδαφος της περιοχής στην οποία την Τρίτη 20 Απριλίου 2010 υπήρξε η διαρροή, διαπιστώθηκε ότι οι συγκεντρώσεις τριχλωριούχου σιδήρου βρέθηκαν εντός των επιτρεπτών ορίων.
Ακολουθεί η Τεχνική Έκθεση του Κέντρου Περιβάλλοντος της Νομαρχιακής Αυτοδιοίκηση Κοζάνης, της ανάλυσης των δειγμάτων:
ΤΕΧΝΙΚΗ ΕΚΘΕΣΗ ΑΝΑΛΥΣΗΣ ΔΕΙΓΜΑΤΩΝ ΛΟΓΩ ΠΕΡΙΣΤΑΤΙΚΟΥ ΔΙΑΡΡΟΗΣ ΠΟΣΟΤΗΤΑΣ Δ/ΤΟΣ ΤΡΙΧΛΩΡΙΟΥΧΟΥ ΣΙΔΗΡΟΥ ΣΤΟ ΕΔΑΦΟΣ ΣΤΟΝ ΑΗΣ ΑΓΙΟΥ ΔΗΜΗΤΡΙΟΥ
ΕΙΣΑΓΩΓΗ
Σχετικά με το περιστατικό διαρροής στο έδαφος περίπου 6 tn δ/τος τριχλωριούχου σιδήρου στον ΑΗΣ Αγ. Δημητρίου (ΔΕΗ)  πραγματοποιήθηκε αυτοψία και δειγματοληψία από το Κέντρο Περιβάλλοντος στις 21/04/2010. Κατά τη δειγματοληψία είχε ήδη απομακρυνθεί από τους αρμόδιους του ΑΗΣ Αγ. Δημητρίου επιφανειακό στρώμα ρυπασμένου εδάφους εμβαδού περίπου 10 m2 και βάθους 1m, το οποίο στη συνέχεια αναμίχθηκε με περίπου δεκαπλάσια ποσότητα τέφρας (αλκαλική) και άμμου με σκοπό την εξουδετέρωση του όξινου χαρακτήρα του δ/τος τριχλωριούχου σιδήρου. Ο σωρός του αναμεμειγμένου ρυπασμένου εδάφους με τέφρα εναποτέθηκε πάνω σε νάιλον σε παρακείμενο χώρο προς περαιτέρω διάθεση.
ΔΕΙΓΜΑΤΟΛΗΨΙΑ
Από το Κέντρο Περιβάλλοντος ελήφθησαν αρχικά 5 δείγματα, ως εξής:
2 δείγματα (κωδικοί ΑΗΣΑΓΔ.ΕΔΑΦ1 & ΑΗΣΑΓΔ.ΕΔΑΦ2)  από εκσκαφή βάθους περίπου 1 m από την επιφάνεια της διαρροής όπου είχε ήδη απομακρυνθεί το επιφανειακό ρυπασμένο στρώμα με σκοπό την διαπίστωση πιθανής επέκτασης της ρύπανσης προς τα κάτω.
2 δείγματα (κωδικοί ΑΗΣΑΓΔ.ΕΔΑΦ3 & ΑΗΣΑΓΔ.ΕΔΑΦ4)  από την ανάμιξη του ρυπασμένου εδάφους με την τέφρα
1 δείγμα (κωδικός ΑΗΣΑΓΔ.ΕΔΑΦ5) τέφρας για λόγους σύγκρισης
Επιπλέον, την επόμενη μέρα (22/4/2010) σε συμπληρωματική δειγματοληψία ελήφθησαν από το Κέντρο Περιβάλλοντος ακόμη 4 δείγματα, ως εξής:
2 δείγματα (κωδικοί ΑΗΣΑΓΔ.ΕΔΑΦ6 & ΑΗΣΑΓΔ.ΕΔΑΦ7) από εκσκαφή βάθους περίπου 1,5 m από την επιφάνεια εκσκαφής της προηγούμενης μέρας.
2 δείγματα (κωδικοί ΑΗΣΑΓΔ.ΕΔΑΦ8 & ΑΗΣΑΓΔ.ΕΔΑΦ9) από τον σωρό της ανάμειξης του ρυπασμένου εδάφους με την τέφρα
ΑΠΟΤΕΛΕΣΜΑΤΑ ΑΝΑΛΥΣΕΩΝ
Τα αποτελέσματα των αναλύσεων στα παραπάνω δείγματα που πραγματοποιήθηκαν από συνεργαζόμενο εργαστήριο παρουσιάζονται στον παρακάτω πίνακα. Διευκρινίζεται ότι πραγματοποιήθηκε έκπλυση των δειγμάτων σύμφωνα με το πρότυπο ΕΝ 12457-4 (L/S=10 lt/kg) και προσδιορίστηκαν τα παρακάτω συστατικά στο έκπλυμα, ενώ ο προσδιορισμός του pH έγινε στο δείγμα πριν την έκπλυση.
ΣΧΟΛΙΑ -  ΣΥΜΠΕΡΑΣΜΑΤΑ
Με βάση τα αποτελέσματα των παραπάνω αναλύσεων προκύπτουν τα ακόλουθα συμπεράσματα:
Σχετικά με την πιθανότητα επέκτασης της διαρροής του διαλύματος τριχλωριούχου σιδήρου σε κατώτερα στρώματα του εδάφους στην περιοχή της διαρροής δεν υπάρχει ζήτημα, καθώς οι συγκεντρώσεις του σιδήρου και των χλωριόντων παρουσιάζονται χαμηλές.
Το pH του εδάφους μετά την απομάκρυνση του ρυπασμένου εδάφους κυμαίνεται από 7,9 έως 8,7 και δεν παρουσιάζει πρόβλημα, γεγονός που υποδηλώνει ότι η απομάκρυνση ήταν επαρκής
Η ανάμειξη του ρυπασμένου εδάφους με την ποσότητα τέφρας εξουδετέρωσε την οξύτητα του διαλύματος τριχλωριούχου σιδήρου καθώς τα δείγματα του αναμεμειγμένου εδάφους με την τέφρα εμφανίζουν αλκαλικές τιμές pH από 8,2 έως 12,7.
Οι τιμές των χλωριόντων στα εκπλύματα του σωρού της ανάμειξης παρουσιάζουν μεγάλες διαφορές από δείγμα σε δείγμα. Σε δύο περιπτώσεις (δείγματα ΑΗΣΑΓΔ.ΕΔΑΦ4 και ΑΗΣΑΓΔ.ΕΔΑΦ8) παρατηρήθηκαν υψηλότερες τιμές από αυτές που προβλέπονται στην 2003/33/ΕΚ (15000 mg/Kg όριο μη επικινδύνων αποβλήτων) για τα μη επικίνδυνα απόβλητα. Το γεγονός αυτό οφείλεται σε σχετική ανομοιογένεια στην ανάμειξη του ρυπασμένου εδάφους με την τέφρα, το οποίο άλλωστε ήταν ορατό και δια γυμνού οφθαλμού κατά την αυτοψία. Με θεωρητικό υπολογισμό της συγκέντρωσης των χλωριόντων στα εκπλύματα του σωρού της ανάμειξης προκύπτουν τιμές χαμηλότερες των 15000 mg/Kg συνυπολογίζοντας και την συγκέντρωση των χλωριόντων των εκπλυμάτων της τέφρας. Σε κάθε περίπτωση η καλύτερη ανάμειξη και ομογενοποίηση του σωρού της ανάμειξης του ρυπασμένου εδάφους με την τέφρα πριν την τελική διάθεση, μειώνει περαιτέρω τη συγκέντρωση χλωριόντων στο έκπλυμα.
ΔΙΑΒΕΒΑΙΩΣΕΙΣ ΟΤΙ ΔΕΝ ΒΛΑΦΤΗΚΕ Ο ΥΔΡΟΦΟΡΟΣ ΟΡΙΖΟΝΤΑΣ
Γέμισαν τον αέρα της Κοζάνης καρκινογόνο νέφος, τώρα γέμισαν και το έδαφος αφού εντοπίστηκε στο χώρο του ατμοηλεκτρικού σταθμού της ΔΕΗ του Αγίου Δημητρίου, διαρροή 6 τόνων τριχλωριούχου σιδήρου. Η διαρροή, σύμφωνα με τη ΔΕΗ, έγινε άμεσα αντιληπτή και έγινε χρήση υλικού για να εξουδετερωθεί η όξινη αντίδραση του διαλύματος. Η ΔΕΗ διαβεβαιώνει ότι δεν υπάρχει κανένας κίνδυνος, για την μόλυνση του περιβάλλοντος και του υδροφόρου ορίζοντα.
Υπεύθυνος Μέτρησης Ρύπανσης ΚΕΠΕ Ν.Α. Κοζάνης
Στο κόκκινο ξεπερνώντας κάθε θεσμοθετημένο όριο της Ευρωπαϊκής Ένωσης ήταν το τελευταίο 48ωρο η Ατμοσφαιρική ρύπανση του Ενεργειακού λεκανοπεδίου.
Τα στοιχεία που κατέγραψαν οι μετρητές του κέντρου περιβάλλοντος άγγιξαν ακόμη και τις 5νταπλάσιες τιμές από το όριο των 50 μικρογραμμαρίων ανά κυβικό μέτρο αέρα.
Σύμφωνα με το κέντρο περιβάλλοντος της Νομαρχιακής αυτοδιοίκησης Κοζάνης η κατάσταση χαρακτηρίστηκε ως ατμοσφαιρικό περιβαλλοντικό επεισόδιο. Τις καθημερινές μετρήσεις του ΚΕΠΕ μπορεί όποιος επιθυμεί να τις βλέπει στην ηλεκτρονική διεύθυνση http://kepe.air-quality.gr/xartis.html
Πηγή: Τα Νέα της Πτολεμαϊδας
«Μαύρες» οι μονάδες της ΔΕΗ σε Μεγαλόπολη και Πτολεμαΐδα
Ξεπερασμένες, ασύμφορες και ρυπογόνες είναι οι μέθοδοι παραγωγής ηλεκτρικής ενέργειας που εφαρμόζει η Ελλάδα, σύμφωνα με στοιχεία που έδωσε στη δημοσιότητα η Greenpeace. Οι περισσότεροι λιγνιτικοί σταθμοί -και κυρίως εκείνοι στη Μεγαλόπολη και στην Πτολεμαΐδα- δεν βλάπτουν μόνον το περιβάλλον, αλλά είναι και ελάχιστα αποδοτικοί, σύμφωνα με την οικολογική οργάνωση.
Συγκεκριμένα, οι σταθμοί της Μεγαλόπολης εκπέμπουν 1,550-1,593 κιλά διοξειδίου του άνθρακα για κάθε κιλοβατώρα που παράγουν (kg CO2/kWh) και οι μονάδες της Πτολεμαΐδας 1,420-1,656 kg CO2/kWh. Πρόκειται για εκπομπές διπλάσιες από εκείνες των μονάδων παραγωγής ηλεκτρικής ενέργειας που λειτουργούν με καύσιμο το πετρέλαιο και τριπλάσιες αυτών των μονάδων φυσικού αερίου. Συνολικά, οι λιγνιτικοί σταθμοί ευθύνονται για το 40% των εκπομπών διοξειδίου του άνθρακα στην Ελλάδα.
Η Greenpeace ζητά από την κυβέρνηση να νομοθετήσει, ώστε να περιορίσει τις εκπομπές αερίων ρύπων, καθώς το 57% της ηλεκτρικής ενέργειας που παράγεται στη χώρα προέρχεται από την καύση λιγνίτη. Η μη κυβερνητική οργάνωση θέτει στόχο τη μείωση των εκπομπών αερίων του θερμοκηπίου κατά 40% έως το 2020 σε σύγκριση με τα επίπεδα του 1990. Για να επιτευχθεί προτείνει την απαγόρευση κατασκεύης μονάδων ηλεκτροπαραγωγής με ειδικές εκπομπές μεγαλύτερες από 0,350 Kg CO2/kWh.
Ζητά όμως και αλλαγή πλεύσης από τη ΔΕΗ, με την κατάρτιση και υλοποίηση νέου επιχειρηματικού πλάνου, με έμφαση στην εξοικονόμηση ενέργειας και τη στροφή στις ανανεώσιμες πηγές. "Η ΔΕΗ πρέπει να μειώσει δραστικά τους 50 και πλέον εκατ. τόνους διοξειδίου του άνθρακα που εκπέμπει ετησίως και θα πρέπει να κλείσει τους πιο ρυπογόνους σταθμούς της για να το πετύχει", τόνισε ο Δημήτρης Ιμπραήμ, υπεύθυνος για θέματα ενέργειας στο Ελληνικό Γραφείο της Greenpeace
Πηγή: Εφημερίδα Ελευθεροτυπία
Αφόρητη η κατάσταση και σήμερα στο ενεργειακό λεκανοπέδιο της Δυτικής Μακεδονίας.Οι ρύποι συνεχίζουν για άλλη μια μέρα να χτυπούν κόκκινο
Να σημειώσουμε για άλλη μια φορά ότι οι μετρήσεις γίνονται από σταθμούς μέτρησεις του ΤΕΙ Κοζάνης, σταθμοί οι οποίοι βρίσκονται στην Κοζάνη και όχι στα σημεία που είναι η πηγή της ρύπανσης και δεν αντικατοπτρίζουν την κατάσταση στο ενεργειακό λεκανοπέδιο. Παρά τις προσπάθειες που καταβάλλονται για συνεργασία με τη ΔΕΗ, για την αντιμετώπιση του προβλήματος, εκείνη παρουσιάζεται με σκεπτικισμό, δειλία και απροθυμία για την εξέταση του ζητήματος της ρύπανσης. Εξάλλου το τόνισε η ίδια στο δελτίο τύπου της ότι θα προσπαθήσει να μειώσει το κόστος παραγωγής.Είναι ένα μέτρο το οποίο πολυ γρήγορα εφαρμόζει...
"Υπάρχει πάντα ένα όριο, που πέρα απ' αυτό η υπομονή παύει να είναι αρετή" έλεγε ο Μπαρκέ. Στην περιοχή μας το όριο αυτό έχει ξεπεραστεί εδώ και καιρό. Για άλλη μια φορά γινόμαστε μάρτυρες μιας ακόμη αποπνικτικής κατάστασης. Καθημερινά η εικόνα που επικρατεί γίνεται ο αδιάψευστός μας μάρτυρας. Μια εικόνα είναι ίση με 1000 λέξεις. Όμως αυτή η εικόνα δεν πουλάει στις ειδήσεις των 20.00 αφού καπελώνεται από σκανδαλολογία, αλλά και από ένα σωρό άλλα πράγματα άνευ σημασίας και ουσίας. Τα πραγματικά προβλήματα πάντα μένουν στο περιθώριο...
Ο καθένας λοιπόν κάνει το παιχνίδι που θέλει στις δικές μας πλάτες. Πρόσφατο παράδειγμα η περίπτωση των κατοίκων του Αγίου Δημητρίου. Βασικά διαφωνώ με το να βάζουμε στην ίδια ζυγαρια περιβάλλον και θέσεις εργασίας αλλά όπως και ο Βολταίρος λέει "Δε συμφωνώ ούτε με μια λέξη από όλα όσα λες, αλλά θα υπερασπίζω, και με το τίμημα της ζωής μου ακόμα, το δικαίωμά σου ελεύθερα να λες αυτά που πρεσβεύεις.».Υποσχέσεις μετα υποσχέσεων...Περίμεναν μετά κλάδων και βαϊων τον γενικό γραμματέα του υπουργείου Ανάπτυξης Νίκο Στεφάνου για να τους λύσει τα προβλήματα...Αυτός με το που ήρθε τους τράβηξε το χαλί κάτω από τα πόδια. Παρόλλα αυτα τους είπε να περιμένουν τον άλλο λυτρωτή τους.. τον υπουργό Ανάπτυξης Δημήτρη Σιούφα για να τους πει και αυτός ετεροχρονισμένα τα ίδια πράγματα. Στο ίδιο σακούλι φυσικά μας βάζουν και όλους εμάς της Ποντοκώμης,της Μαυροπηγής,της Ακρινής...για να κερδίσουν χρόνο.
Η λανθασμένη γνώση είναι χειρότερη από την αμάθεια. Η αμάθεια είναι σαν χέρσο χωράφι το οποίο μπορεί κανείς να το οργώσει και να σπείρει, ενώ η λανθασμένη γνώση είναι ένα χωράφι γεμάτο ζιζάνια, που είναι αδύνατον να το ξεχορταριάσεις .Τσ. Καντού
Πιστεύετε πως η συνάντηση αυτή έλυσε ή τουλάχιστον προσπάθησε να λύσει το χρονίζων αυτό πρόβλημα;
Αγαπητέ επισκέπτη βλέποντας την περιβαλλόντικη κατάντια του τόπου οι κάτοικοι...
«... έχουν στο πρόσωπο δυο πληγές που μένουν πάντοτε ανοιχτές κι όταν τις νύχτες τις χλωμές τους επισκέπτονται οι θύμισες αιμοραγούν διαρκώς.....στάζοντας δάκρυα...»
Ξυπνήστε...
«Για τους ξύπνιους υπάρχει ένας και ο ίδιος κόσμος, ενώ οι κοιμισμένοι στρέφονται ο καθένας σε ένα δικό του, υποκειμενικό κόσμο.»
«Αν θες να ονειρεύεσαι… ξύπνα!»
«Κανένα πρόβατο δεν σώθηκε ποτέ βελάζοντας...»
Αριθμός Επισκεπτών
Top 10 των σχολιαστών του Blog μας...
BloggerStop
Αναζήτηση στο Blog μας
Μεγάλωσε ή μίκραινε τη γραμματοσειρά για να βλέπεις καλύτερα τις αναρτήσεις...
Φωτογραφίες από κινητοποιήσεις του Συλλόγου...
Φωτογραφίες από εκδηλωσεις του Συλλόγου...
Ο καιρός στην περιοχή μας...
Θερμοκρασία
Σύγκριση με καλύτερες μέρες...
Πρωτοσέλιδα Εφημερίδων Τοπικού Τύπου
Loading...
Loading...

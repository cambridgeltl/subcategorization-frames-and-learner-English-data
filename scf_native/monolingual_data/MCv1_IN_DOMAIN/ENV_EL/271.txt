Ήρθε η ώρα να αλλάξουμε τρόπο ζωής. Μπορούμε!
Άρθρα για τον πλανήτη Γη, τη ζωή του και τις απειλές της. Νέο portal για την κλιματική αλλαγή: http://climatechange.edu.gr
Εμφάνιση νεότερων αναρτήσεων με την ετικέτα απειλούμενα είδη . Εμφάνιση παλαιότερων αναρτήσεων
Αναρτήθηκε από satel444  στις 14.6.10
Τα μοναδικά για τη χλωρίδα και πανίδα ενδιαιτήματα, που περιλαμβάνουν το θαλάσσιο πάγο, τούνδρα, λίμνες και τα εδάφη τύρφης(σαπισμένα χόρτα, φύλλα), εξαφανίζονται τις τελευταίες δεκαετίες, και μερικά χαρακτηριστικά αρκτικά είδη έχουν αρχίσει να παρακμάζουν. Οι αλλαγές στην αρκτική βιοποικιλότητα έχουν παγκόσμιες επιπτώσεις και επιπλέον δημιουργούν περισσότερες προκλήσεις για τους ανθρώπους που ζουν στην Αρκτική
Η αναφορά για τη Βιοποικιλότητα της Αρκτικής σχετίζεται με τις επιπτώσεις της κλιματικής αλλαγής και άλλων παραγόντων στα καταφύγια των ζώων και των φυτών της Αρκτικής (The Arctic Biodiversity Trends -- 2010: Selected Indicators of Change report).
Η αναφορά βασίζεται σε είκοσι δύο δείκτες και προσφέρει ένα γενικό πλάνο για τις τάσεις που παρατηρούνται στην Αρκτική βιοποικιλότητα σήμερα. Η πολική αρκούδα αποτελεί ένα από τα πιο γνωστά είδη που επηρεάζεται από τις αλλαγές στην Αρκτική, αλλά δεν είναι το μόνο. Οι δείκτες δείχνουν ότι η Αρκτική έχει αλλάξει δραματικά κατά τη διάρκεια των τελευταίων δεκαετιών και ότι τα μοναδικά ενδιαιτήματά της έχουν αρχίσει να εξαφανίζονται.
Η αναφορά παρουσιάζει ένα ευρύ φάσμα αλλαγών για τα αρκτικά οικοσυστήματα καθώς και για τη βιοποικιλότητα.
Οι πολικές αρκούδες εξαρτώνται από το θαλάσσιο πάγο για το ενδιαίτημα τους. Γι’ αυτό το λόγο είναι ιδιαιτέρως ευαίσθητες και εκτεθειμένες στις σημαντικές καταγεγραμμένες μειώσεις του θαλάσσιου καλύμματος πάγου σε τμήματα της Αρκτικής και στη λέπτυνση των μεγάλων πάγων. Έρευνες δείχνουν ότι ο αριθμός των πολικών αρκούδων έχει μειωθεί σημαντικά τα τελευταία χρόνια.
Η βλάστηση που συγκροτεί τα οικοσυστήματα της τούνδρας- πολλά είδη γρασιδιού, βρύα, βούρλα και λειχήνες- αντικαθίστανται, σε μερικά μέρη, από είδη πιο νότιων τοποθεσιών όπως αειθαλή θαμνώδη βλάστηση.
Ένα σημαντικό εύρημα της Αναφοράς είναι ότι η κλιματική αλλαγή φαίνεται να είναι ο πιο σημαντικός στρεσογόνος παράγοντας στην Αρκτική βιοποικιλότητα, αν και οι μολύνσεις, οι αλλαγές των ενδιαιτημάτων, η βιομηχανική ανάπτυξη και ο θερισμός συνεχίζουν να προκαλούν προβλήματα.
Μεταφρασμένο-προσαρμοσμένο από:
International Polar Year - Oslo Science Conference (2010, June 9). Rapid  changes for Arctic flora and fauna. ScienceDaily . Retrieved  June 14, 2010, from http://www.sciencedaily.com­  /releases/2010/06/100609094134.htm
earthsos.gr/earthsos.blogspot.com
Αναρτήθηκε από satel444  στις 14.10.08
35% των πουλιών του κόσμου, 52% των αμφιβίων και 71% των κοραλλιών που συμμετέχουν στην κατασκευή υφάλων σε θερμά νερά, είναι πιθανόν να είναι ιδιαίτερα ευάλωτα στην κλιματική αλλαγή, όπως δείχνουν τα πρώτα αποτελέσματα μιας μελέτης του IUCN.
Στην αναφορά ταυτοποιήθηκαν περισσότερα από 90 βιολογικά χαρακτηριστικά που πιστεύεται ότι καθιστούν τα είδη περισσότερο ευάλωτα στην αλλαγή του κλίματος. Βρέθηκε ότι 3,438 από τα 9,856 είδη πουλιών του κόσμου έχουν τουλάχιστον ένα από τα έντεκα χαρακτηριστικά που μπορούν να τα κάνουν ευπαθή στις κλιματικές αλλαγές.
Οι οικογένειες των άλμπατρος, των πιγκου  ΐνω  ν, των θαλασσοβατών, των θυελλοπόρων είναι όλες πιθανά ευπαθείς στην κλιματική αλλαγή, ενώ οι οικογένειες των ερωδιών, των ψαραετών, των τσίφτιδων, των γερακιών, και των αετών είναι ανάμεσα σε αυτό που είναι πιθανό να είναι λιγότερο ευαίσθητα στην αλλαγή του κλίματος.
«Αυτή είναι η πρώτη φορά που έγιναν συστημα  τικές εκτιμήσεις της ευπάθειας των ειδών λόγω της αλλαγής του κλίματος», εξηγεί η Wendy Foden, του προγράμματος της IUCN.
«Η κλιματική αλλαγή συμβαίνει ήδη, αλλά αυτοί που παίρνουν τις αποφάσεις για τη διαχείριση έχουν πολύ μικρή καθοδήγηση στο ποια είδη πρόκει  ται να επηρεαστούν περισσότερο».
Η έρευνα βρήκε επίσης ότι 3,217 από τα 6,222 αμφίβια του κόσμου είναι πιθανόν να έχουν ευπάθεια απέναντι στις αλλαγές του κλίματος. Τρεις οικογένειες σαλαμάνδρων μπορούν να είναι ιδιαίτερα ευπαθείς, ενώ 80-100% των οικογενειών των βατράχων στις Σεϋχέλλες, των βατράχων της Ινδίας που ζουν σε λαγούμια, των αυστραλιανών βατράχων του εδάφους, των φρύνων με κέρατα, και των glassfrogs(   αυτοί που έχουν πόδια-βεντούζες νομίζω) εκτιμήθηκαν ως ευαίσθητες.
Ειδικές απαιτήσεις ενδιαιτημάτων, όπως είδη με λάρβες που εξαρτώνται από το νερό, καθώς και αυτά που είναι ανίκανα να εξαπλωθούν λόγω εμποδίων όπως οι μεγάλες δεξαμενές νερού ή τα ενδιαιτήματα που έχουν μεταμορφωθεί από τον άνθρωπο, βρίσκονται σε μεγαλύτερο κίνδυνο.
Η αναφορά βρήκε ότι 566 από τα 799 είδη κοραλλιών που ζουν στα θερμά νερά και συμμετέχουν στην κατασκευή υφάλων είναι πιθανόν ευαίσθητα στις επιδράσεις της κλιματικής αλλαγής.
Η οικογένεια Acroporidae, παρουσίασε ιδιαίτερα μεγάλους αριθμούς ευαίσθητων ειδών ενώ η οικογένεια Fungiidae , που περιλαμβάνει τα κοράλλια-μανιτάρια καθώς και η οικογένεια Mussidae,    δεν παρουσίασε τόσο μεγάλη ευαισθησία.
Σύμφωνα με τη κόκκινη λίστα της IUCN    για τα απειλούμενα είδη, 32% των αμφιβίων απειλούνται με εξαφάνιση. Από αυτά, το 75% είναι ευαίσθητο στην κλιματική αλλαγή, ενώ το 41% των μη απειλούμενων ειδών είναι ευπαθή στις αλλαγές του κλίματος. Για τα πουλιά, το γενικό ποσοστό αυτών που απειλούνται με εξαφάνιση είναι χαμηλότερο-12%. Παρόλα αυτά, το 80% αυτών είναι ευαίσθητα στην κλιματική αλλαγή.
«Υπάρχει μια μεγάλη επικάλυψη ανάμεσα στα απειλούμενα και στα ευαίσθητα λόγω κλιματικής αλλαγής είδη αμφιβίων και πτηνών», λέει ο Jean-Christophe Vié, επικεφαλής του προγράμματος της IUCN    για τα είδη. «Η κλιματική αλλαγή ίσως προκαλέσει μια απότομη αύξηση στον κίνδυνο και στο ποσοστό εξαφάνισης των ήδη απειλούμενων ειδών. Αλλά επίσης θέλουμε να επισημάνουμε τα είδη που τώρα δεν απειλούνται αλλά είναι πολύ πιθανόν να κινδυνεύσουν καθώς οι επιδράσεις της κλιματικής αλλαγής εντείνονται. Κάνοντας το αυτό ελπίζουμε να προωθήσουμε προνομιακή και πιο αποτελεσματική δράση διαχείρισης».
Μεταφρασμένο και προσαρμοσμένο από:
IUCN (2008, October 13). Climate Change: Pushing Species To The Brink. ScienceDaily . Retrieved October 14, 2008, from http://www.sciencedaily.com­  /releases/2008/10/081013142545.htm
earthsos.gr/earthsos.blogspot.com
Αναρτήθηκε από satel444  στις 5.9.08
Οι πιθανότητες επιβίωσης του άλμπατρος, που αποτελεί τώρα και επίσημα την πιο απειλούμενη οικογένεια θαλασσοπούλιων στον κόσμο, έχουν βελτιωθεί σύμφωνα με μία νέα αναφορά που δόθηκε στη δημοσιότητα από το WWF της Νότιας Αφρικής.
Τουλάχιστον 28 είδη άλμπατρος και θαλασσοβατών έχουν πιαστεί σε ψαρότοπους της Νότιας Αφρική, τα 13 από τα οποία απειλούνται με εξαφάνιση. Τα πουλιά πιάστηκαν προσπαθώντας να ξεφύγουν από τα δολώματα που υπάρχουν στα αγκίστρια μακριών καλαμιών, ή βρέθηκαν τραυματισμένα ακόμη και σκοτωμένα λόγω μηχανότρατων. Η μεγάλη υποβάθμιση των αναπαραγωγικών τους τόπων καθώς και το κυνήγι είναι άλλοι παράγοντες.
"Τα ευρήματα βοηθούν να αναγνωρίσουμε με ακρίβεια μέτρα διαχείρισης ώστε να μειωθεί η άσκοπη δολοφονία αυτών των μαγευτικών πουλιών χωρίς να διακοπούν οι αλιευτικές δραστηριότητες ή να επηρεαστεί η ευαίσθητη θαλάσσια ζωή που περιλαμβάνει τις χελώνες και τους καρχαρίες, δήλωσε η Dr Petersen, υπεύθυνη του WWF Νότιας Αφρικής για προγράμματα των ψαρότοπων της Νότιας Αφρικής.
Όλη η προσπάθεια της WWF έχει καταλήξει σε δραστικά μέτρα που πρέπει να εφαρμοστούν αμέσως από τους ψαράδες ώστε να μην επηρεάζονται τα πουλιά από τα διάφορα αλιευτικά εξαρτήματα.
Ένας αποτελεσματικός τρόπος προστασίας που εφαρμόζεται ήδη είναι οι λεγόμενες bird-scaring lines(ζώνες εκφόβισης των πουλιών) και αποδεδειγμένα εμποδίζει τα πτηνά να πιάνονται στα μακριά καλάμια.
Η αναφορά επίσης περιγράφει για πρώτη φορά τις μετακινήσεις των δύο από τα πιο κοινά είδη, το Black-browed και το White-capped Άλμπατρος, στα νοτιοαφρικάνικα νερά και παρέχει νέες πληροφορίες για το πως χρησιμοποιούν τα νερά και πόσο είναι εξαρτημένα από τα διάφορα σκουπίδια της αλιείας(αγκίστρια κτλ).
"Τα άλμπατρος και οι θαλασσοβάτες(petrels) κάνουν εκπληκτικά ταξίδια ενώ πολλά είδη περιπλέουν τον κόσμο περνώντας μέσα από στόλους αλιείας σε διάφορες χώρες".
"Η υγεία των ωκεανών μπορεί με πολλούς τρόπους να κριθεί από την υγεία των θαλασσοπούλιων. Πρέπει να προσπαθήσουμε όλοι για να σώσουμε αυτά τα πουλιά από την εξαφάνιση και να προστατέψουμε τους ωκεανούς μας".
Μεταφρασμένο και προσαρμοσμένο από:
World Wildlife Fund (2008, September 1). New Report Loosens Noose Around Albatross’s Neck. ScienceDaily. Retrieved September 5, 2008, from http://www.sciencedaily.com­ /releases/2008/08/080830190947.htm
earthsos.gr/earthsos.blogspot.com
Αναρτήθηκε από satel444  στις 3.8.08
Μόλις τρία χρόνια αφού ανακαλύφθηκε, ένα νέο είδος πιθήκου απειλείται με εξαφάνιση σύμφωνα με την εταιρία προστασίας της άγριας ζωής, που πρόσφατα δημοσίευσε την πρώτη πληθυσμιακή καταγραφή από το απειλούμενο πρωτεύον. Γνωστό και ως «kipunji», το μεγάλο αυτό πρωτεύον που κατοικεί στα δάση, αριθμεί 1,117 άτομα, σύμφωνα με μια νέα μελέτη που δημοσιεύθηκε στο τεύχος Ιουλίου του περιοδικού Oryx.
Η εκτίμηση του πληθυσμού ήταν το αποτέλεσμα περισσότερων από 2,800 ωρών δουλειάς στο πεδίο από ερευνητές της WCS στα Νότια υψίπεδα και τα βουνά Udzungwa στην Τανζανία όπου το kipunji ανακαλύφθηκε. Η ομάδα βρήκε ότι το εύρος όπου ζει η ο πίθηκος περιορίζεται στα 6,82 τετραγωνικά μίλια(17,69 τετραγωνικά χιλιόμετρα) δάσους σε δύο απομονωμένες περιοχές.
Οι συντελεστές ανακάλυψαν επίσης ότι ένα μεγάλο μέρος του ενδιαιτήματος των πιθήκων υποβαθμίζεται σημαντικά από την παράνομη υλοτομία και τη μετατροπή σε καλλιεργήσιμα εδάφη. Επί πρόσθετα, ο πίθηκος αυτός είναι στόχος και των λαθροκυνηγών. Εξαιτίας όλων αυτών των απειλών, η WCS(World Conservation Society) προτείνει ότι το kipunji πρέπει να τοποθετηθεί από την παγκόσμια ένωση προστασίας (IUCN) σαν είδος προς εξαφάνιση σε κρίσιμη κατάσταση(critically endangered)- που σημαίνει ότι το είδος είναι πολύ πιθανό να εξαφανιστεί αν δεν γίνουν άμεσα προσπάθειες διατήρησης.
Εκτός από το χαρακτηρισμό της IUCN, η WCS επενδύει στην προστασία και αποκατάσταση του ενδιαιτήματος του kipunji που έχει μείνει καθώς και στην εκπαίδευση των κατοίκων της περιοχής ώστε να βοηθήσουν στη διατήρηση του είδους.
Το kipinji άρχισε να γίνεται γνωστό το 2005 όταν μια ομάδα επιστημόνων καθοδηγούμενη από το WCS ανακοίνωσε την ανακάλυψή του. Έπειτα το 2006, ο πίθηκος αυτός έγινε πάλι γνωστός όταν αναλύσεις DNA αποκάλυψαν ότι το είδος αντιπροσωπεύει ένα τελείως νέο γένος πρωτευόντων- το πρώτο από το 1923.
Μεταφρασμένο και προσαρμοσμένο από:
Wildlife Conservation Society (2008, August 2). Newly Discovered Monkey Is Threatened With Extinction. ScienceDaily. Retrieved August 3, 2008, from http://www.sciencedaily.com/releases/2008/07/080728192930.htm
earthsos.gr/earthsos.blogspot.com
Αναρτήθηκε από satel444  στις 20.2.08
Οι καρχαρίες εξαφανίζονται από τους ωκεανούς του κόσμου. Ο αριθμός πολλών, μεγάλων καρχαριών έχει μειωθεί περισσότερο από το μισό εξαιτίας των πτερυγίων τους και το κρέατος τους, της αιχμαλωσίας για λόγους αναψυχής.
Τώρα η παγκόσμια κατάσταση των καρχαριών έχει εκτιμηθεί από τη διεθνή ένωση διαχείρισης(IUCN) που είναι αναγνωρισμένη και αξιόπιστη πηγή, βασισμένη σε επιστημονικά δεδομένα για την κατάσταση των ζώων και φυτών που βρίσκονται σε εξαφάνιση.
«Λόγω του συνεχούς και κυρίως του μη περιορισμένου ψαρέματος, οι καρχαρίες τείνουν να είναι τώρα είδος προς εξαφάνιση» εξηγεί η Τζούλια Μπάουμ, μέλος της ειδικευμένης ομάδας της IUCN για τους καρχαρίες η οποία μίλησε την προηγούμενη εβδομάδα στη Βοστόνη για αυτό το θέμα.
Μεγαλύτερη ανησυχία υπάρχει για το πιο κοινό είδος σφυροκέφαλου(Sphyrna lewini) που το κεφάλι του μοιάζει εκτός από σφυρί και με νεφρά. Το είδος αυτό ζει κοντά στις ακτές και φέτος μπήκε στην κόκκινη λίστα της IUCN χαρακτηριζόμενο ως endangered λόγω των πτερυγίων του που χρησιμοποιούνται ευρέως στις εμπορικές συναλλαγές παγκοσμίως. Η Μπάουμ τόνισε ότι η το ψάρεμα καρχαριών είναι χωρίς όρους σε όλον τον κόσμο και ζητά άμεσα μέτρα όπως περιορισμός του ψαρέματος αλλά και μόνιμη απαγόρευση της τακτικής ‘finning’ κατά την οποία αφαιρούνται τα πτερύγια από τους καρχαρίες και μετά πετιούνται στη θάλασσα όπου πεθαίνουν με βασανιστικό τρόπο. Πολλά είδη καρχαριών έχουν εξαφανιστεί εώς και 50%, ενώ σε μεγάλα είδη της ακτής όπως ο Sphyrna lewini η μείωση φτάνει το 95%.(τρομακτικοί στον τίτλο εννοείται με την καλή έννοια, της φύσης)
earthsos.gr/earthsos.blogspot.com με πληροφορίες από biologynews.net, διαδίκτυο.
Αναρτήθηκε από satel444  στις 12.2.08
Ο κόκκινος λύκος είναι ένα πολύ σπάνιο σαρκοφάγο ζώο που ενώ παλαιότερα αφθονούσε σε αρκετά μέρη της γης, σήμερα ο πληθυσμός τους φτάνει τα 249 άτομα, 200 από τους οποίους βρίσκονται στην αιχμαλωσία. Είναι συγγενικό είδος με τα κογιότ και τους γκρίζους λύκους και για αρκετό καιρό δεν τον ξεχώριζαν από αυτά τα δύο είδη. Ο ανθρώπινος φόβος στην εξοχή, οι καλλιέργειες, το κυνήγι βοήθησαν στο να φτάσουν στα πρόθυρα εξαφάνισης. Ο κόκκινος λύκος είναι αρκετά ντροπαλός και κυνηγάει μόνος. Τρέφεται με τρωκτικά, ρακούν, και λαγούς ενώ όταν κυνηγάει με παρέα μπορεί να σκοτώσει ακόμα και ελάφι.Σε αντίθεση με τον γκρίζο λύκο δεν έχει καμιά καταγραφή επίθεσης σε άνθρωπο και λέγεται ότι στο Μεξικανο-αμερικάνικο πόλεμο έτρωγε πτώματα στο πεδίο της μάχης. Αν ψάξει κανείς παλιά αμερικάνικα τραγούδια, γίνεται αναφορά στον κόκκινο λύκο.
earthsos.gr/earthsos.blogspot.com
Originally uploaded by satel444
Ο ευρασιατικός λύγκας(Lynx lynx) είναι ένα αιλουροειδές, σαρκοφάγο ζώο. Χαρακτηριστικό του είναι οι μαύρες τούφες στα αυτιά το. Μετά την αρκούδα και το λύκο είναι το τρίτο σε μέγεθος σαρκοφάγο ζώο της Ευρώπης. Το μήκος του κυμαίνεται από 80 εώς 130 εκατοστά, το ύψος τους είναι περίπου 70 εκατοστά(στον ώμο) και το βάρος τους από 18 εώς 30 κιλά. Είναι το μεγαλύτερο σε σχέση με τα άλλα τρία είδη λύγκα που υπάρχουν. Σε ώριμη ηλικία ζουν μοναχικά ενώ το γεγονός ότι οι ήχοι τους είναι σπάνιοι και σιγανοί τους κάνει απαρατήρητους. Ο συνολικός τους πληθυσμός σήμερα φτάνει τα 7000 άτομα και χαρακτηρίζεται ως ΝΤ(near threatened). O ευρασιατικός λύγκας τρέφεται με άγρια ζώα όπως ζαρκάδια, αγριόγιδα, λαγούς, αγριογούρουνα καθώς και τρωκτικά. Μέχρι τον 19 αιώνα ο λύγκας είχε μεγάλη κατανομή στον ελληνικό χώρο, ενώ μετά ο πληθυσμός του άρχισε να συρρικνώνεται σημαντικά. Σημαντική μείωση του πληθυσμού παρατηρήθηκε και από το 1950 και μετά πιθανώς λόγω της καταστροφής των δασών, των οδικών δικτύων που καταστρέφουν τους βιοτόπους. Το κυνήγι επίσης και ιδιαίτερα το λαθραίο είναι αυτό που στέρησε-στερεί την τροφή από το λύγκα. Σήμερα υπάρχουν μερικές μαρτυρίες για εμφάνιση του λύγκα στο όρος Βόρρας καθώς και στη Βόρεια Πίνδο.
earthsos.gr/earthsos.blogspot.com
Originally uploaded by satel444
Στην Κίνα κοντά σε έναν ζωολογικό κήπο βρέθηκαν δύο τίγρεις νεκρές ενώ μία εβδομάδα πριν είχε βρεθεί ακόμη μία στην ίδια περιοχή. Μέρη του σώματος είχαν αφαιρεθεί. Στην Κίνα τα μέρη του σώματος του ζώου αυτού πωλούνται σαν φαρμακευτικά προϊόντα ενώ το είδος βρίσκεται σε μεγάλο κίνδυνο εξαφάνισης χαρακτηριζόμενο ως CR( critically endangered). Περίπου 400 ζώα βρίσκονται στη φύση.
Η επιστημονική ονομασία του ζώου είναι Panthera tigris altaica.
Originally uploaded by satel444
Τα τέσσερα βασικά είδη πιγκουίνων που ζουν στην Ανταρκτική απειλούνται με εξαφάνιση εξαιτίας της υπερθέρμανσης του πλανήτη, προειδοποιεί η οργάνωση Παγκόσμιο Ταμείο για τη Φύση (WWF).
Οι πιγκουίνοι της συνομοταξίας Αντελί μειώνονται δραματικά, και ήδη έχει χαθεί το 65% του συνολικού πληθυσμού τους, διευκρίνισε στο Μπαλί η Άννα Ρέινολντς, εκπρόσωπος της οργάνωσης, σε συνέντευξη Τύπου στο περιθώριο της συνόδου του ΟΗΕ για το κλίμα.
Στο μισό έχει μειωθεί επίσης ο πληθυσμός των αυτοκρατορικών πιγκουίνων και αυτών των συνομοταξιών τζεντού (μικρόσωμοι και πολύ γρήγοροι) και τσινστριπ (με μια χαρακτηριστική μαύρη γραμμή στο κεφάλι).
Η υπερθέρμανση είναι πέντε φορές πιο γρήγορη στην Ανταρκτική σε σχέση με τον υπόλοιπο πλανήτη.
Originally uploaded by satel444
Εξι από τα οκτώ είδη αρκούδων που υπάρχουν στον κόσμο απειλούνται με εξαφάνιση, όπως προκύπτει μετά την προσθήκη της αρκούδας της Μαλαισίας, του μικρότερου είδους αρκούδας, σε μία "Κόκκινη Λίστα" στην οποία το κινεζικό πάντα καταγράφεται ως το ζώο που διατρέχει τον μεγαλύτερο κίνδυνο εξαφάνισης.
Η αρκούδα της Μαλαισίας κινδυνεύει εν μέρει από λαθροκυνηγούς που την σκοτώνουν για να πουλήσουν το περιεχόμενο της χοληδόχου κύστης της στην Κίνα όπου χρησιμοποιείται παραδοσιακά ως φάρμακο, αναφέρει σε ανακοίνωσή της η World Conservation Union (WCU) που καταρτίζει τον κατάλογο των απειλούμενων ειδών.
Originally uploaded by satel444
Η δολοφονία, η αιχμαλωσία, η αφαίρεση δασών καθιστούν αρκετά πρωτεύοντα, είδη προς εξαφάνιση. Περίπου 1/3 από τα 394 γνωστά είδη(περιλαμβάνονται λεμούριοι, πίθηκοι, μαϊμούδες και άλλα) απειλούνται με εξαφάνιση. Η αναφορά γραμμένη από τον Russell A. Mittermeier, πρόεδρο της Διεθνούς Ένωσης Διαχείρισης Άγριας ζωής. εστιάζει στα 25 πιο επικίνδυνα προς εξαφάνιση είδη. Αναφέρει χαρακτηριστικά ότι: Θα μπορούσαμε να χωρέσουμε όλους τους επιζώντες αυτών των ειδών που υπάρχουν αυτή τη στιγμή πάνω στη γη, σε ένα γήπεδο ποδοσφαίρου. Τα πιο επικίνδυνα σημεία βρίσκονται στη Νότια ανατολική Ασία και στη Μαδαγασκάρη. Το πιο επικίνδυνο είδος είναι ο Hainan γίββωνας με τον αριθμό τους σε όλο τον κόσμο να φτάνει τα 17 με 18 άτομα. Σε μερικά μέρη είδη θα μπορούσαν να διατηρηθεί με πολύ λίγα χρήματα ακόμη και με 200 δολλάρια το χρόνο.
earthsos.gr/earthsos.blogspot.com(ny times)
Originally uploaded by satel444
Περισσότερα από το ένα τρίτο των ειδών των ψαριών που ζουν στο γλυκό νερό απειλούνται με εξαφάνιση στην Ευρώπη, λόγω της υπεραλιείας, της μόλυνσης και των φραγμάτων που έχουν κάνει τα ποτάμια να στερεύουν, δείχνει σήμερα έρευνα που έγινε σε συνεργασία με την Παγκόσμια Ένωση για τη Διατήρηση της Φύσης (IUCN).Τα 522 είδη ψαριών του γλυκού νερού στην Ευρώπη κινδυνεύουν περισσότερο από τα πτηνά ή τα θηλαστικά της ηπείρου, σύμφωνα με την έρευνα "Εγχειρίδιο των Ευρωπαϊκών Ψαριών του Γλυκού Νερού" που δημοσιεύτηκε σε συνεργασία με την IUCN. Περισσότερα εδώ
πηγή: ert3.gr
Originally uploaded by satel444
Με εξαφάνιση απειλούνται οι πολικές αρκούδες, εξαιτίας των κλιματικών αλλαγών που οδηγούν στο λιώσιμο των αρκτικών πάγων, σύμφωνα με έκθεση που έδωσε στην δημοσιότητα η αμερικανική κυβέρνηση. Η λευκή άρκτος, ο πληθυσμός των οποίων υπολογίζεται στα 20.000-25.000 θηλαστικά σήμερα, έχουν ανάγκη τους πάγους ως βάση για το κυνήγι της φώκιας, της κύριας πηγής της διατροφής τους.
Σύμφωνα με τις εκτιμήσεις της αμερικανικής γεωλογικής υπηρεσίας, του Geological Syrvey, οι αρκτικοί πάγοι θα μειωθούν κατά 42% τις προσεχείς δεκαετίες. Το καλοκαίρι είναι η κρίσιμη περίοδος κυνηγιού και αναπαραγωγής των μεγάλων αυτών θηλαστικών.
Οι επιστήμονες μάλιστα προειδοποιούν ότι οι εκτιμήσεις τους είναι μετριοπαθείς διότι τα πρότυπα πληροφορικής που εφαρμόζονται πιθανώς υποτιμούν τον ρυθμό τήξης των αρκτικών πάγων.
Originally uploaded by satel444
Δεκάδες νεκρά δελφίνια που εκβράζονται στις ακτές της Μεσογείου δημιουργούν φόβους στους οικολόγους ότι ο ιός που τα πλήττει μπορεί να εξελιχθεί σε επιδημία, αναφέρει σήμερα η εφημερίδα "Ελ Μούντο".
Τα ζωνοδέλφινα της περιοχής, τα οποία είναι προστατευόμενο είδος, έχουν μολυνθεί από έναν ιό ο οποίος δεν έχει αναγνωριστεί, έχει μέχρι στιγμής σκοτώσει αρκετές δεκάδες από τα ζώα αυτά και μπορεί να επεκταθεί, δηλώνουν περιβαλλοντολόγοι, σύμφωνα με το δημοσίευμα."Είμαστε στην αρχή μιας επιδημίας", φέρεται να δήλωσε ο Χαβιέρ Παντόχα, αξιωματούχος του υπουργείου Περιβάλλοντος.Εκπρόσωπος του υπουργείου Περιβάλλοντος επιβεβαίωσε ότι το Σεπτέμβριο θα πραγματοποιηθεί μια συνάντηση για το θέμα αυτό, κατά την οποία θα καταβληθούν προσπάθειες να συντονιστεί η δράση ανάμεσα στις αυτόνομες περιφέρειες της Ισπανίας, όμως δεν ήταν σε θέση να κάνει γνωστές λεπτομέρειες για τον ιό και τις επιπτώσεις του. Ο ιός αυτός είναι η τελευταία μιας σειράς δυσκολιών που αντιμετωπίζει το μεσογειακό περιβάλλον της Μεσογείου. Φέτος το καλοκαίρι μέδουσες εμφανίστηκαν στις παραλίες και οι κλιματολόγοι πιστεύουν πως η εμφάνισή τους οφείλεται στην άνοδο της θερμοκρασίας της θάλασσας, καθώς και στην υπερβολική αλιεία των τόνων, που τρώνε τις μέδουσες.
πηγή: ert3.gr(ΑΠΕ)
Οι φωτιές που κατέκαψαν τα δάση μας, απειλούν όσα πλέον καταφύγια άγριων ζώων έχουν απομείνει.
Στον Όλυμπο και τα Πιέρια όρη, μάλιστα, οι αρκούδες αναζητούν νέο περιβάλλον για να ζήσουν. Οι κάτοικοι ανησυχούν, καθώς φοβούνται.ότι τα άγρια ζώα θα κατέβουν πιο χαμηλά για να αναζητήσουν τροφή και ελπίζουν ότι τα σχέδια για αναδάσωση δεν θα μείνουν στα χαρτιά.
πηγή: ant1.gr
Αναρτήθηκε από satel444  στις 29.7.07
Την ανησυχία της για την άγρια ζωή στο Γράμμο και στην περιοχή των Πρεσπών, όπου βρίσκονται σε εξέλιξη πυρκαγιές, εκφράζει η αστική μη κερδοσκοπική εταιρία για την προστασία της άγριας ζωής και του φυσικού περιβάλλοντος "Αρκτούρος", τονίζοντας πως οι οι συνέπειες από την πύρινη λαίλαπα θα είναι η μείωση και η αλλαγή του ζωτικού χώρου των ζώων και η απομάκρυνσή τους από την περιοχή που καίγεται, με πιθανό αποτέλεσμα να πλησιάζουν συχνότερα σε κατοικημένες περιοχές και οικισμούς."Σήμερα, καίγονται σημαντικές ζώνες για την άγρια πανίδα και τη βιοποικιλότητα, όπως η αρκούδα, το αγριόγιδο και ο ασπροπάρης" αναφέρεται σε σχετική ανακοίνωση του "Αρκτούρου" και επισημαίνεται πως ο Γράμμος και το Τρικλάριο Πρεσπών αποτελούν κομβικά σημεία για την αρκούδα και τα μεγάλα θηλαστικά ως βασικοί βιότοποι- διάδρομοι επικοινωνίας των πληθυσμών σε εθνικό (σύνδεση Γράμμου- Τρικλαρίου- Βαρνούντα) και σε βαλκανικό επίπεδο (σύνδεση Γράμμου- Μοράβα στην Αλβανία και Τρικλαρίου- Βαρνούντα- Πέλιστερ στην ΠΓΔΜ).Ο Αρκτούρος συμμετέχει με προσωπικό και εθελοντές στις προσπάθειες καταστολής των εστιών της φωτιάς στις περιοχές αυτές.
πηγή: ert3.gr
Αναρτήθηκε από satel444  στις 19.7.07
Οι καρχαρίες ίσως αποτελέσουν είδος υπό εξαφάνιση ύστερα από μια γενιά, λόγω της υπερβολικής αλιείας για τα πτερύγιά τους, ανακοίνωσε σήμερα οργάνωση για την προστασία των αγρίων ζώων, ζητώντας από την κινεζική κυβέρνηση να γίνει πρωτοπόρος στην προστασία του είδους.Τουλάχιστον το 90% του πτερυγίων του καρχαρία καταναλώνεται σε σούπα στην Κίνα και η ζήτηση του εδέσματος αυξάνεται ολοένα και περισσότερο. Καθώς η οικονομία αναπτύσσεται, η ζήτηση απαιτεί περισσότεροι καρχαρίες να πιάνονται στα δίχτυα, πολλοί παράνομα σε περιοχές που υποτίθεται ότι είναι προστατευόμενες ζώνες, σύμφωνα με την οργάνωση WildAid.Το πτερύγιο του καρχαρία κάποτε προσφερόταν ως δώρο στους αυτοκράτορες. Στην Κίνα κατά παράδοση σερβίρεται σε σούπα στα γαμήλια τραπέζια και σε εκδηλώσεις όπου οι οικοδεσπότες θέλουν να εντυπωσιάσουν τους καλεσμένους με ακριβά μενού. Ορισμένοι μάλιστα πιστεύουν ότι το πτερύγιο καρχαρία κάνει καλό στην υγεία.
"Τα ζώα αυτά υπάρχουν εδώ και 400 εκατομμύρια χρόνια και ίσως εξαφανιστούν ύστερα από μια γενιά, όχι γιατί δίνουν στον κόσμο βασική τροφή αλλά γιατί αποτελούν μόνον είδος πολυτελείας", είπε ο Πίτερ Νάιτς, διευθυντής της οργάνωσης σε συνέντευξη Τύπου κατά την παρουσίαση της έρευνας. Ο Μεγάλος Λευκός Καρχαρίας, ο Καρχαρίας Προσκυνητής (Cetorhinus Maximus) και ο Σφυροκέφαλος Καρχαρίας είναι ορισμένα από τα είδη που κινδυνεύουν να εξαφανιστούν, αναφέρεται στην έκθεση της οργάνωσης. Σύμφωνα με την έκθεση, το πτερύγιο του καρχαρία γίνεται φθηνότερο και καταναλώνεται από αυξανόμενο αριθμό ανθρώπων στην Κίνα, ίσως από 100 εκατομμύρια ανθρώπους ετησίως. "Η αυξανόμενη ζήτηση της σούπας από πτερύγια καρχαρία στην Κίνα δεν μπορεί να αντιμετωπιστεί από τους πληθυσμούς του άγριου καρχαρία", αναφέρει ο Στιβ Τρεντ, πρόεδρος της WildAid. "Αυτός είναι ο ρόλος όπου η κινεζική κυβέρνηση μπορεί να επιδείξει πραγματική παγκόσμια ηγεμονία και να βοηθήσει πολλές άλλες χώρες στον κόσμο που είναι πολύ φτωχές, στην προστασία των πληθυσμών των καρχαριών τους", προσθέτει.
πηγή: ert3.gr
Αναρτήθηκε από satel444  στις 13.7.07
Ο Χρήστος και η Καρολίνα είναι δύο μικρές θαλάσσιες χελώνες τις οποίες περιέθαλψε ο Σύλλογος για την Προστασία της Θαλάσσιας Χελώνας ΑΡΧΕΛΩΝ στη Γλυφάδα. Ο μεν Χρήστος απελευθερώθηκε στη θάλασσα μετά το πέρας της θεραπείας του η δε Καρολίνα μεταφέρθηκε στο κέντρο θεραπείας και περίθαλψης του Συλλόγου. Ο Σύλλογος για την Προστασίας της Θαλάσσιας Χελώνας ΑΡΧΕΛΩΝ είναι Σωματείο μη κερδοσκοπικού χαρακτήρα που ιδρύθηκε το 1983 με σκοπό την έρευνα, την περίθαλψη και την διαχείριση των θαλασσίων χελωνών και των βιοτόπων τους, τη διαχείριση των παράκτιων οικοσυστημάτων στις σημαντικότερες παραλίες ωοτοκίας της Καρέττα στη χώρα μας, την περίθαλψη τραυματισμένων και άρρωστων χελωνών καθώς και την ενημέρωση και ευαισθητοποίηση του κοινού.
Εταίρος του Μεσογειακού Προγράμματος Δράσης του Προγράμματος για το Περιβάλλον των Ηνωμένων Εθνών
Είναι Εταίρος του Μεσογειακού Προγράμματος Δράσης του Προγράμματος για το Περιβάλλον των Ηνωμένων Εθνών (UNEP/MAP), μέλος του Ευρωπαϊκού Γραφείου Περιβάλλοντος και της Ευρωπαϊκής Ένωσης για τη Διατήρηση των Ακτών. Μέλη του συμμετέχουν στη Διεθνή Ένωση Εμπειρογνωμόνων για τις Θαλάσσιες Χελώνες καθώς και σε Μεσογειακά και διεθνή συνέδρια για τη διαμόρφωση στρατηγικής για την προστασία των θαλάσσιων χελωνών. Επιπλέον, στη Ζάκυνθο, ο Σύλλογος που συνετέλεσε στη δημιουργία του Εθνικού Θαλάσσιου Πάρκου, συμμετέχει στη λειτουργία του πρώτου Φορέα Διαχείρισης προστατευόμενης περιοχής στην Ελλάδα, ενώ συμμετέχει και στο Διοικητικό Συμβούλιο των νεοϊδρυθέντων Φορέων Διαχείρισης, του Αμβρακικού Κόλπου, Κοτυχίου Στροφυλιάς και της Λιμνοθάλασσας Μεσολογγίου.
Οι δραστηριότητες του Συλλόγου ΑΡΧΕΛΩΝ περιλαμβάνουν, μεταξύ άλλων, καταγραφή της αναπαραγωγικής δραστηριότητας και προστασία των φωλιών της Καρέττα στις σημαντικότερες περιοχές ωοτοκίας της (Ζάκυνθο, Πελοπόννησο και Κρήτη), εκπόνηση διαχειριστικών σχεδίων για τις περιοχές και δράσεις Περιβαλλοντικής Αγωγής. Όλα τα προγράμματα διεξάγονται με τη συνεργασία των αρμόδιων Υπουργείων, της Τοπικής Αυτοδιοίκησης, αλιευτικών συλλόγων, κατοίκων της περιοχής και άλλων περιβαλλοντικών οργανώσεων ενώ εκπονεί και προγράμματα εθνικής ή κοινοτικής συγχρηματοδότησης.
πηγή: ert3.gr
Παρίσι
Το αρχιπέλαγος των Γκαλάπαγκος στον Ειρηνικό εντάχθηκε στη λίστα της UNESCO με τα μνημεία παγκόσμιας κληρονομιάς που βρίσκονται σε κίνδυνο, καθώς οι αυξανόμενοι τουρίστες, οι μετανάστες και τα εισβάλλοντα είδη απειλούν τη μοναδική πανίδα των νησιών.
Τα 19 ηφαιστειακά νησιά, περίπου 1.000 χλμ δυτικά των ακτών του Ισημερινού, ενέπνευσαν στον Βρετανό φυσιοδίφη Κάρολο Δαρβίνο τη θεωρία της Εξέλιξης των Ειδών και το 1978 έγιναν το πρώτο Μνημείο Παγκόσμιας Πολιτιστικής Κληρονομιάς που αναγνώρισε η UNESCO.
Η τουριστική ανάπτυξη των νησιών προσελκύει μετανάστες από τον Ισημερινό για να εργαστούν σε οικοδομές, εστιατόρια και κρουαζιερόπλοια. Ένας ακόμα παράγοντας υποβάθμισης είναι τα εισαγόμενα ξένα είδη, όπως οι κατσίκες, οι σκύλοι, οι γάτες και οι γάιδαροι, τα οποία ανταγωνίζονται τα μοναδικά ενδημικά είδη, όπως οι υπεραιωνόβιες χελώνες και τα θαλάσσια ιγκουάνα.
Τα τελευταία τρία χρόνια, υπάλληλοι του ΟΗΕ συνεργάστηκαν με το τοπικό πάρκο για την απομάκρυνση έως και 80.000 κατσικών.
«Μελέτες έχουν δείξει ότι το 60% των 1.880 τοπικών φυτών είναι απειλούμενο» δήλωσε στο Γαλλικό Πρακτορείο Ειδήσεων εκπρόσωπος του Ιδρύματος Κάρολου Δαρβίνου. «Έχουμε ανακαλύψει 490 ξένα είδη εντόμων καθώς και 53 νέα είδη ασπόνδυλων», πρόσθεσε.
πηγή: Newsroom ΔΟΛ(τμήμα κειμένου)
Χάγη
Περιορισμούς στην εκμετάλλευση των ευρωπαϊκών χελιών και σχεδόν πλήρης απαγόρευση στο εμπόριο του πριονόψαρου με το περιζήτητο οδοντωτό ρύγχος αποφασίστηκε σε διάσκεψη του ΟΗΕ για το εμπόριο άγριας ζωής.
«Τα αποθέματα [χελιών] βρίσκονται στα πρόθυρα κατάρρευσης», δήλωσε ο Στέλαν Χάμριν, εκπρόσωπος της Σουηδίας στη διάσκεψη της Διεθνούς Συνθήκης για το Διεθνές Εμπόριο Απειλούμενων Ειδών (CITES). Σε πολλές περιοχές ο πληθυσμός των χελιών έχει μειωθεί κατά 90%.
Όπως αναφέρει το Reuters, οι χώρες που μετέχουν στη διάσκεψη της Χάγης αποφάσισαν τη Δευτέρα με 93 ψήφους υπέρ και 9 κατά να εφαρμόσουν ένα σύστημα ποσοστώσεων για τον έλεγχο του εμπορίου χελιών, τα οποία συχνά κοστίζουν περισσότερο από το χαβιάρι έπειτα από δεκαετίες υπερεκμετάλλευσης.
Το ευρωπαϊκό χέλι γεννά τα αβγά του στον Ατλαντικό και φτάνει στην ωριμάζει σε ποτάμια και λίμνες της Ευρώπης και της Βόρειας Αφρικής πριν επιστρέψει στη θάλασσα. Ο κύκλος ζωής του το αφήνει ευάλωτο στη ρύπανση, τα φράγματα, την κλιματική αλλαγή και την ανεξέλεγκτη αλιεία.
Οι εκπρόσωποι αποφάσισαν επίσης με 67 ψήφους υπέρ και 30 κατά να απαγορεύσουν σχεδόν τελείως το εμπόριο πριονόψαρου, ενός σαλαχιού συγγενικού με τους καρχαρίες με ένα παράξενο, μακρύ οδοντωτό ρύγχος μήκους έως και δύο μέτρων.
Και τα επτά είδη πριονόψαρου αντιμετωπίζουν άμεσο κίνδυνο εξαφάνισης.
Πολύτιμα για το κρέας, τα πτερύγια και τα ρύγχη τους, τα πριονόψαρα αποφέρουν μεγάλα κέρδη στους αλιείς. Ένας Κενιάτης ψαράς, για παράδειγμα, θα μπορούσε να βγει στη σύνταξη πουλώντας ένα και μόνο πριονόψαρο για 440 δολάρια το κιλό. Το ρύγχος αποφέρει έως και 1.433 δολάρια το κιλό.
Η απόφαση επιτρέπει το ελεγχόμενο εμπόριο μόνο ενός είδους, το οποίο ζει στα νερά της Αυστραλίας.
Η CITES περιλαμβάνει πάνω από 7.000 ζώα και 32.000 φυτά των οποίων το εμπόριο ελέγχεται, συμπεριλαμβανομένων 800 απειλούμενων ειδών των οποίων η εμπορική εκμετάλλευση απαγορεύεται χωρίς ειδική άδεια.
πηγή: Newsroom ΔΟΛ, με πληροφορίες από Associated Press
φωτογραφία: Ποτίδαια Χαλκιδικής
Επισκεφτείτε το νέο portal για την κλιματική αλλαγή:
Mάθετε πρώτοι τα νέα του πλανήτη μας
Σε reader
Θέματα

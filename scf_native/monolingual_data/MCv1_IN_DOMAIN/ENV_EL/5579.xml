<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>Pontokomi.com: Σύλλογος Περιβάλλοντος και Ποιότητας Ζωής Δήμου Δημητρίου Υψηλάντη: «Εις υγείαν» τα μέτρα για το κλίμα...</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>Pontokomi.com: Σύλλογος Περιβάλλοντος και Ποιότητας Ζωής Δήμου Δημητρίου Υψηλάντη: «Εις υγείαν» τα μέτρα για το κλίμα...</title>
						<author></author>
						<imprint>
							<publisher></publisher>
							<pubDate>2010-09-06 10:25:28.0</pubDate>
							<eAddress>http://pontokomicom.blogspot.com/2008/10/blog-post_21.html</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="el"/>
			</langUsage>
			<textClass>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/ENV_EL/5579.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">Νέα μελέτη των περιβαλλοντικών οργανώσεων WWF, Climate Action Network και Health &amp; Environment Alliance. H μελέτη αναλύει τα οφέλη στη δημόσια υγεία που θα προκύψουν αν η EΕ αλλάξει τον στόχο μείωσης των εκπομπών αερίων του θερμοκηπίου</p>
			<p id="p2">Σε επιπλέον εξοικονόμηση περίπου 25 δισεκατομμυρίων ευρώ τον χρόνο στον τομέα της υγείας σε ευρωπαϊκό επίπεδο μπορεί να οδηγήσει η άμεση λήψη φιλόδοξων πολιτικών μέτρων για την κλιματική αλλαγή. Aυτό προκύπτει από νέα μελέτη των περιβαλλοντικών οργανώσεων WWF, Climate Action Network (CAN) και Health &amp; Environment Alliance (HEAL).</p>
			<p id="p3">H μελέτη αναλύει τα οφέλη στη δημόσια υγεία που θα προκύψουν αν η Eυρωπαϊκή Ένωση προχωρήσει στην αλλαγή του στόχου μείωσης των εκπομπών αερίων θερμοκηπίου έως το 2020, από 20% που είναι σήμερα σε 30%. Aυτή η αλλαγή θα έχει ως αποτέλεσμα μια αύξηση των κερδών στον τομέα της υγείας κατά 25 δισ. ευρώ (48%), δηλαδή σε 76 δισ. ευρώ από 51 δισ. ευρώ που υπολογίζεται ότι θα επιφέρει η μείωση των εκπομπών κατά 20%.</p>
			<p id="p4">Tα τεράστια οφέλη θα εξοικονομηθούν λόγω της βελτίωσης της δημόσιας υγείας. Για τους υπολογισμούς καταμετρήθηκαν και ποσοτικοποιήθηκαν τα οφέλη από τη μείωση των απωλειών ζωών και εργατοημερών, καθώς και από τον περιορισμό του κόστους νοσοκομειακής περίθαλψης. Σύμφωνα με τη μελέτη, εκτιμάται ότι οι εισαγωγές σε νοσοκομεία θα μειωθούν κατά τουλάχιστον 8.000 τον χρόνο, ενώ θα εξοικονομηθούν 2 εκατομμύρια εργατοημέρες.</p>
			<p id="p5">Όπως επισημαίνεται, αυτά τα οφέλη για τους πολίτες της E.E. προκύπτουν από τη μείωση των εκπομπών ατμοσφαιρικών ρύπων και συγκεκριμένα του διοξειδίου του θείου, του οξειδίου του αζώτου και των αιωρούμενων σωματιδίων που θα προέκυπταν ως αποτέλεσμα της μείωσης των εκπομπών του διοξειδίου του άνθρακα.</p>
			<p id="p6">Aξιολόγηση της Eυρωπαϊκής Eπιτροπής για τις επιπτώσεις της κλιματικής αλλαγής εκτίμησε ότι 369.000 άνθρωποι πεθαίνουν πρόωρα κάθε χρόνο στην E.E. λόγω ατμοσφαιρικής ρύπανσης. Mάλιστα, οι πρόωροι θάνατοι και οι απαιτήσεις για ιατροφαρμακευτική περίθαλψη που συνδέονται με την ατμοσφαιρική ρύπανση ευθύνονται για απώλειες της τάξης του 3% έως 9% του ευρωπαϊκού AEΠ.</p>
			<p id="p7">Yπενθυμίζεται ότι τον Mάρτιο του 2007 η E.E. συμφώνησε στη θέσπιση στόχου μείωσης των εκπομπών αερίων θερμοκηπίου κατά 20% έως το 2020, με την πιθανότητα αύξησης του συγκεκριμένου ποσοστού στο 30% στην περίπτωση που επιτευχθεί παγκόσμια πολιτική συμφωνία για το κλίμα.</p>
			<p id="p8">H Διακυβερνητική Eπιτροπή του OHE για τις Kλιματικές Aλλαγές επισημαίνει, όμως, ότι οι ανεπτυγμένες χώρες πρέπει να μειώσουν τις εκπομπές τους κατά 25%-40% έως το 2020, γιατί μόνο έτσι υπάρχει πιθανότητα να μην ξεπεράσει η αύξηση της παγκόσμιας θερμοκρασίας τους 2 βαθμούς Kελσίου. Aν ξεπεραστεί η συγκεκριμένη αύξηση της θερμοκρασίας οι επιπτώσεις της κλιματικής αλλαγής θα είναι δραματικές.</p>
			<p id="p9">«Mέχρι σήμερα η συζήτηση για τα μέτρα καταπολέμησης της κλιματικής αλλαγής έχει περιοριστεί στο πιθανό κόστος που θα κληθούν να επωμιστούν οι βιομηχανίες, αμελώντας παντελώς το κόστος που θα επωμιστεί η κοινωνία από την υποβάθμιση του κλίματος», αναφέρει ο Aχιλλέας Πληθάρας, υπεύθυνος Eκστρατειών Περιβαλλοντικής Πολιτικής του WWF Eλλάς.</p>
			<p id="p10">«Πρέπει να γίνει ξεκάθαρο ότι τα μέτρα προώθησης των ανανεώσιμων πηγών και η απεξάρτηση από τα ορυκτά καύσιμα δε θα βοηθήσουν μόνο στην καταπολέμηση της κλιματικής αλλαγής, αλλά θα συνεισφέρουν και στη μείωση της ατμοσφαιρικής ρύπανσης, βελτιώνοντας την ποιότητα ζωής των Eυρωπαίων πολιτών», επισημαίνει ο ίδιος.</p>
			<p id="p11">Θανατηφόρο όζον</p>
			<p id="p12">Σύμφωνα με μια άλλη μελέτη, που πραγματοποιήθηκε στη Bρετανία από τη Royal Society, εκατοντάδες περισσότεροι άνθρωποι θα μπορούσαν να πεθάνουν εξαιτίας των αυξανόμενων επιπέδων όζοντος στα επίπεδα του εδάφους.</p>
			<p id="p13">Σύμφωνα με αυτή, ο ρύπος που δημιουργείται όταν το φως του ήλιου χτυπάει ένα μείγμα αερίων στην ατμόσφαιρα αυξάνεται κατά 6% ανά δεκαετία από τη δεκαετία του ‘80.</p>
			<p id="p14">Aν και το στρώμα του όζοντος προστατεύει τον πλανήτη σε ένα υψηλότερο επίπεδο της ατμόσφαιρας, στα επίπεδα του εδάφους είναι καταστρεπτικό για την ανθρώπινη υγεία.</p>
			<p id="p15">Tα παιδιά, οι ηλικιωμένοι και οι ασθματικοί είναι ιδιαίτερα τρωτοί στον ρύπο που είναι δριμύτερος τις θερμές ημέρες και έχει επιπτώσεις στους πνεύμονες, στο αναπνευστικό σύστημα και στα μάτια.</p>
			<p id="p16">H κατάσταση θα μπορούσε να επιδεινωθεί με την παγκόσμια αύξηση της θερμοκρασίας, εξαιτίας του φαινομένου του θερμοκηπίου, σύμφωνα με τους επιστήμονες. Tο 2003 μόνο στη Bρετανία περίπου 1.580 θάνατοι αποδόθηκαν στο όζον.</p>
			<p id="p17">Όμως, σύμφωνα με τη μελέτη, με περισσότερες εκπομπές στο μέλλον και την κλιματική αλλαγή τα θανατηφόρα περιστατικά θα αυξηθούν κατά 51%, με συνέπεια 2.391 θανάτους το 2020.</p>
			<p id="p18">Eάν δεν τεθεί κανένα όριο στο επίπεδα του όζοντος, σε ό,τι αφορά τις επιπτώσεις του στην υγεία, η αύξησή του θα οδηγήσει σε μια άνοδο κατά 15% στους θανάτους κατά την περίοδο 2003 - 2020, από 11.272 σε 12.930.</p>
			<p id="p19">«Θανατηφόρα δωδεκάδα» για ανθρώπους και ζώα</p>
			<p id="p20">Tην ονόμασαν «θανατηφόρα δωδεκάδα» και σε αυτή περιλαμβάνονται 12 ασθένειες, θανατηφόρες για τον άνθρωπο και για τα ζώα, οι οποίες παρουσιάζουν συνεχή εξάπλωση σε ολόκληρο τον πλανήτη, εξαιτίας των κλιματικών αλλαγών. O ιός Eμπολα, η χολέρα, η πανώλη, καθώς και η αφρικανική τρυπανοσωμίαση ή αλλιώς νόσος του ύπνου, είναι μερικές από τις ασθένειες που εντάσσονται σε αυτήν.</p>
			<p id="p21">Oι επιστήμονες της Eταιρείας Διατήρησης της Aγριας Φύσης (WCS) ανέφεραν κατά τη διάρκεια του συνεδρίου της Διεθνούς Eνωσης για τη Διατήρηση της Φύσης (IUCN) στη Bαρκελώνη ότι η άγρια πανίδα στέλνει σήμα κινδύνου για ζωονόσους που μπορούν να περάσουν στον άνθρωπο και ότι αν ληφθούν μέτρα εγκαίρως εκατομμύρια ανθρώπινες ζωές μπορούν να σωθούν.</p>
			<p id="p22">Oι τρόποι μέσω των οποίων οι μεταβολές του κλίματος επιδρούν στην εξάπλωση ασθενειών περιλαμβάνουν, μεταξύ άλλων, την αύξηση της θερμοκρασίας, η οποία βοηθά τους παθογόνους οργανισμούς και τους ξενιστές τους να ζουν περισσότερο, καθώς και την αλλαγή των βροχοπτώσεων που επιτρέπουν στα παθογόνα να επιβιώνουν και να εξαπλώνονται.</p>
			<p id="p23">Oι δώδεκα θανατηφόρες ασθένειες που παρουσιάζονται στην έκθεση με τον τίτλο «H θανατηφόρα δωδεκάδα» περιλαμβάνουν τη χολέρα, η εξάπλωση της οποίας ευνοείται στις υψηλότερες θερμοκρασίες, τη μπορρελίωση ή νόσο του Lyme και την πιροπλάσμωση, οι οποίες μεταφέρονται με τσιμπούρια, καθώς και τη γρίπη των πτηνών, που μπορεί να εξαπλωθεί επειδή οι κλιματικές αλλαγές παρεμβαίνουν στις κλασικές διαδρομές μετανάστευσης των άγριων πτηνών.</p>
			<p id="p24">Oι επιστήμονες υπογράμμισαν ότι είναι απολύτως απαραίτητο να υπάρξουν συστήματα ελέγχου της άγριας ζωής σε ολόκληρο τον πλανήτη, προκειμένου να εντοπίζονται έγκαιρα ζωονόσοι προτού εξαπλωθούν και σκοτώσουν ανθρώπους.</p>
			<p id="p25">Πηγή: Ημερησία-TAΣOΣ ΣAPANTHΣ</p>
			<p id="p26">0 σχόλια:</p>
			<p id="p27">Αγαπητέ επισκέπτη βλέποντας την περιβαλλόντικη κατάντια του τόπου οι κάτοικοι...</p>
			<p id="p28">«... έχουν στο πρόσωπο δυο πληγές που μένουν πάντοτε ανοιχτές κι όταν τις νύχτες τις χλωμές τους επισκέπτονται οι θύμισες αιμοραγούν διαρκώς.....στάζοντας δάκρυα...»</p>
			<p id="p29">Ξυπνήστε...</p>
			<p id="p30">«Για τους ξύπνιους υπάρχει ένας και ο ίδιος κόσμος, ενώ οι κοιμισμένοι στρέφονται ο καθένας σε ένα δικό του, υποκειμενικό κόσμο.»</p>
			<p id="p31">«Αν θες να ονειρεύεσαι… ξύπνα!»</p>
			<p id="p32">«Κανένα πρόβατο δεν σώθηκε ποτέ βελάζοντας...»</p>
			<p id="p33">Αριθμός Επισκεπτών</p>
			<p id="p34">Top 10 των σχολιαστών του Blog μας...</p>
			<p id="p35">BloggerStop</p>
			<p id="p36">Αναζήτηση στο Blog μας</p>
			<p id="p37">Μεγάλωσε ή μίκραινε τη γραμματοσειρά για να βλέπεις καλύτερα τις αναρτήσεις...</p>
			<p id="p38">Φωτογραφίες από κινητοποιήσεις του Συλλόγου...</p>
			<p id="p39">Φωτογραφίες από εκδηλωσεις του Συλλόγου...</p>
			<p id="p40">Ο καιρός στην περιοχή μας...</p>
			<p id="p41">Θερμοκρασία</p>
			<p id="p42">Σύγκριση με καλύτερες μέρες...</p>
			<p id="p43">Πρωτοσέλιδα Εφημερίδων Τοπικού Τύπου</p>
			<p id="p44">Loading...</p>
			<p id="p45">Loading...</p>
		</body>
	</text>
</cesDoc>
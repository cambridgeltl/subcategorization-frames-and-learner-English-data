Η υπερσυγκέντρωση σταθμών ηλεκτροπαραγωγής αναμένεται να «πνίξουν» στους ρύπους ήδη επιβαρημένες περιοχές
ΡΕΠΟΡΤΑΖ:   Χάρης Καρανίκας
ΟΙ ΝΕΟΙ ΛΙΘΑΝΘΡΑΚΙΚΟΙ σταθμοί σύμφωνα με το WWF Ελλάς  υπολογίζεται ότι θα απελευθερώνουν 11,4 εκατ. τόνους CΟ 2
Ένα νέο ενεργειακό κέντρο με συνολική ισχύ άνω των 7.300 ΜW, δηλαδή σχεδόν δύο φορές μεγαλύτερο από αυτό στη Δυτική Μακεδονία, σχηματίζεται στην Ανατολική Στερεά, την Εύβοια, την Κορινθία και τη Μαγνησία.
Αποτέλεσμα αυτής της υπερσυγκέντρωσης σταθμών ηλεκτροπαραγωγής είναι οργανώσεις πολιτών να αντιδρούν για τις περιβαλλοντικές επιπτώσεις των νέων μονάδων, εκ των οποίων πολλές θα κατασκευασθούν σε ήδη επιβαρημένες περιοχές. Ειδικότερα, από το σύνολο των 7.380 ΜW τα 2.060 ΜW αφορούν σε νέες λιθανθρακικές μονάδες που αναμένεται να εγκατασταθούν στο  Αλιβέρι και το Μαντούδι Εύβοίαςκαθώς και τη Λάρυμνα Φθιώτιδας, ενώ τα υπόλοιπα σε μονάδες φυσικού αερίου στην Εύβοια, τη Βοιωτία, την Αττική, την Κορινθία και τη Μαγνησία. Την ίδια ώρα, έχει δρομολογηθεί παύση λειτουργίας σταθμών συνολικής ισχύος 930 ΜW – εκ των οποίων τα 180 με φυσικό αέριο- στην Αττική και στο Αλιβέρι έως το 2015.
Όσον αφορά στους νέους λιθανθρακικούς σταθμούς, το WWF Ελλάς υπολογίζει ότι πέρα από τους 11,4 εκατομμύρια τόνους διοξειδίου του άνθρακα που θα συνεισφέρουν στο φαινόμενο του θερμοκηπίου ετησίως, θα απελευθερώνουν πάνω από 8.500 τόνους διοξειδίου του αζώτου, 4.800 τόνους διοξειδίου του θείου και περίπου 900 τόνους αιωρούμενων μικροσωματιδίων (οι τρεις τελευταίοι ρύποι συνδέονται με αναπνευστικά προβλήματα και φωτοχημικό νέφος). Όπως δε αναφέρει η περιβαλλοντική οργάνωση, οι προηγούμενες εκτιμήσεις αποτελούν το καλύτερο δυνατό σενάριο, σαφώς η εμπειρία έχει δείξει ότι οι πραγματικές εκπομπές είναι κατά πολύ περισσότερες σε σχέση με τις εργοστασιακές προδιαγραφές λόγω της ποιότητας του καυσίμου, τις βλάβες του εξοπλισμού κ.λπ.
Βαρέα μέταλλα
«Στους παραπάνω ρύπους δεν υπολογίζεται η επιβάρυνση του περιβάλλοντος λόγω παραγωγής βαρέων μετάλλων, στερεών και ραδιενεργών αποβλήτων καθώς και θαλασσινού νερού», επισημαίνει το WWF. Μάλιστα, ο ΟΟΣΑ αναφέρει σε έκθεσή του (Ιnternational Εnergy Τechnology, Collaboration and Climate Change Μitigation, 2005) ότι η καύση λιθάνθρακα εκπέμπει αιωρούμενα σωματίδια, οξείδια αζώτου και θείου, υδράργυρο και άλλα μέταλλα περιλαμβανομένων και μερικών ραδιενεργών στοιχείων σε πολύ μεγαλύτερες ποσότητες απ΄ ό,τι το πετρέλαιο ή το φυσικό αέριο, προκαλώντας έτσι τοπικά και περιφερειακά προβλήματα μόλυνσης». Ενδεικτικά, για τη λειτουργία της λιθανθρακικής μονάδας στο Μαντούδι Ευβοίας με ισχύ 460 ΜW θα χρειάζονται ετησίως 560 εκατομμύρια κυβικά μέτρα νερού για την ψύξη των μηχανών, το οποίο θα επιστρέφει στη θάλασσα σε υψηλές θερμοκρασίες.
Φονικός συνδυασμός
«Στο Αλιβέρι, σε μία περιοχή ήδη επιβαρημένη από την ανεξέλεγκτη λειτουργία τσιμεντοβιομηχανίας και μονάδας παραγωγής ηλεκτρισμού με μαζούτ ξαφνικά, πέρα από τον σταθμό φυσικού αερίου, προέκυψε και το σχέδιο κατασκευής μονάδας λιθάνθρακα και μάλιστα σε κτήμα που ανήκει στον Δήμο Ταμυναίων. Αυτά τα σχέδια έχουν αναστατώσει τους κατοίκους, που ήδη διαμαρτύρονται για τη φονική ατμοσφαιρική ρύπανση στο Αλιβέρι και είναι αποφασισμένοι να αντισταθούν στην κατασκευή του. Μέχρι στιγμής τρεις γειτονικοί δήμοι και 20 οργανώσεις αντιτίθενται στα σχέδια της ΔΕΗ», αναφέρει η κ. Δέσποινα Μαρίνου από την Ένωση Ταμυναίων Πολιτών «Παρέμβαση» και εκπρόσωπος στην Πανελλαδική Πρωτοβουλία ενάντια στον Λιθάνθρακα.
Το βάρος στη Βοιωτία
Στο μέτωπο των νέων σταθμών φυσικού αερίου, το μεγαλύτερο βάρος αναμένεται να «σηκώσει» η Βοιωτία, καθώς περίπου 2.700 ΜW αναμένεται να εγκατασταθούν στον συγκεκριμένο νομό. Και μπορεί οι εκπομπές του διοξειδίου του άνθρακα να είναι μειωμένες κατά το
ένα τρίτο σε σχέση με την αντίστοιχη ισχύ λιθανθρακικών μονάδων, ωστόσο επικρατεί έντονος προβληματισμός για τις εκπομπές οξειδίων του αζώτου (ΝΟx), τα οποία προκαλούν αναπνευστικά προβλήματα και φωτοχημικό νέφος. Υπολογίζεται δε ότι αν οι σταθμοί λειτουργούν κατά τα 2/3 του έτους, μόνο στη Βοιωτία θα εκλύονται πάνω από 4.000 τόνοι ΝΟx. Αμέσως μετά τη Βοιωτία έρχεται η Αττική, όπου από τα 1385 ΜW νέων μονάδων φυσικού αερίου θα εκλύονται επιπλέον 2100 τόνοι οξειδίων του αζώτου, και ακολουθούν Εύβοια, Κορινθία και Μαγνησία όπου θα δημιουργηθούν 3 νέες μονάδες ισχύος 400 ΜW έκαστη.
«Ο νομός Βοιωτίας αναμένεται να νεκρώσει και όχι απλά να επιβαρυνθεί από τη λειτουργία των νέων μονάδων φυσικού αερίου. Επιπλέον, αν και ο επενδυτής του λιθανθρακικού σταθμού 600 ΜW στα Άσπρα Σπίτια εξέφρασε την άποψη ότι μάλλον δεν θα προχωρήσει, ωστόσο δεν έχει αποσύρει την αίτηση, η οποία σημειώνεται πως έχει ήδη λάβει θετική γνωμοδότηση», λέει ο Τάσος Κεφαλάς από τη Συμπαράταξη Βοιωτών. «Ήδη στον νομό λειτουργούν τρεις βιομηχανικοί πόλοι- σε Οινόφυτα, Θίσβη και Αντίκυρα- που προκαλούν μεγάλη περιβαλλοντική επιβάρυνση στην περιοχή. Μάλιστα στη Θίσβη, η βιομηχανική περιοχή λειτουργεί εδώ και 8 χρόνια ενώ τώρα κατασκευάζονται οι υποδομές… Και ενώ υπάρχουν οι άδειες για 8 νέους σταθμούς φυσικού αερίου εκδηλώνεται ενδιαφέρον για την κατασκευή ακόμα περισσότερων, γεγονός που σε συνδυασμό με τη μελλοντική επέκταση και την ενοποίηση της βιομηχανικής ζώνης με τη Λαμία σηματοδοτεί την πλήρη βιομηχανοποίηση του νομού μας. Πρόκειται για μία βίαιη μετατροπή του χαρακτήρα της περιοχής, που συνδύαζε τη βιομηχανία με τις αγροτικές δραστηριότητες και τον τουρισμό», συμπληρώνει ο κ. Κεφαλάς.
Υποβαθμίζεται κι άλλο το Θριάσιο
ΑΝΤΙΔΡΑΣΕΙΣ εκφράζουν και οι κάτοικοι του ήδη επιβαρημένου Θριασίου Πεδίου και της Ελευσίνας, όπου σχεδιάζεται μονάδα φυσικού αερίου ισχύος 880 ΜW. «Είναι παράλογα αυτά τα σχέδια για το κορεσμένο βιομηχανικά Θριάσιο. Πρόκειται για τη μεγαλύτερη μονάδα φυσικού αερίου στην Ελλάδα, η οποία επιχειρείται να «στηθεί» πάνω σε μπαζωμένη με σκουριές και απόβλητα θαλάσσια έκταση, και μάλιστα σε ελάχιστη απόσταση από τους οικισμούς. Πέρα από την επιπλέον ατμοσφαιρική ρύπανση αναμένεται να υπάρξει και θαλάσσια ρύπανση σε έναν κόλπο ο οποίος, παρά την επιβαρημένη περιβαλλοντικά κατάστασή του, τα τελευταία χρόνια έχει παρουσιάσει σημάδια βελτίωσης», λέει ο κ. Χρήστος Χρηστάκης, μέλος της Επιτροπής Αγώνα κατά των επεκτάσεων της Πετρόλα και των μονάδων ηλεκτροπαραγωγής της Χαλυβουργικής. «Κατά συνέπεια μιλάμε για ένα τρομερό πισωγύρισμα που η τοπική κοινωνία δεν μπορεί να ανεχθεί. Όσο γρηγορότερα εγκαταλειφθούν αυτά τα σχέδια τόσο μεγαλύτερο θα είναι το κέρδος και της Χαλυβουργικής και της ΔΕΗ», τονίζει.
Written by dds2
Με περικοπές ρεύματος σχεδιάζει να καλύψει η ΔΕΗ το έλλειμμα ισχύος 1.200 ΜW που αναμένεται να δημιουργηθεί τις ώρες αιχμής του φετινού καλοκαιριού.
Το μέγεθος του ελλείμματος θεωρείται πολύ υψηλό και ενδέχεται να οδηγήσει ακόμα και σε καθημερινές παρατεταμένες διακοπές ρεύματος.
H αδιάλειπτη λειτουργία των κλιματιστικών, που εκτιμάται ότι ανεβάζει την αιχμή κατά 2.500 MW, αποτελεί και για φέτος τη μεγάλη απειλή του οριακού, από άποψη παραγωγής και μεταφοράς ενέργειας, ηλεκτρικού συστήματος της χώρας. Σε σχέση με πέρυσι η ζήτηση αναμένεται στις αιχμές αυξημένη κατά 400 MW και θα προέρχεται εξ ολοκλήρου από τη λειτουργία πρόσθετων κλιματιστικών μηχανημάτων. Αυτό που φοβούνται στον ΔEΣMHE και στη ΔEH είναι ότι η ζήτηση θα ξεπεράσει τα 10.500 MW ακόμη και με θερμοκρασίες που δεν θα ξεπερνούν τους 40 βαθμούς Κελσίου. Είναι χαρακτηριστικό το γεγονός ότι με τις πρώτες υψηλές θερμοκρασίες της περασμένης Tετάρτης και Πέμπτης, η ζήτηση αυξήθηκε κατακόρυφα στα 9.100 και 9.500 MW αντίστοιχα, κάτι το οποίο προδιαθέτει για τα μελλούμενα.
Για για τη μέγιστη δυνατή ανταπόκριση του συστήματος, από πλευράς του ΔEΣMHE έχουν διασφαλιστεί εισαγωγές ενέργειας 600 MW περίπου από τα βόρεια σύνορα, ενώ καθημερινά θα υπάρχει επικοινωνία με τις αρχές της Aλβανίας και των Σκοπίων για τη δυνατότητα πρόσθετης ενέργειας 200 MW, η οποία θα εξαρτηθεί από την εξέλιξη της ζήτησης στις δύο χώρες. Iσχύς 400-500 MW θα μπαίνει στο σύστημα μέσω και της ηλεκτρικής διασύνδεσης με την Iταλία.
ΣXETIKA ΘEMATA
«Τα τιμολόγια είναι θέμα κόστους»
Ο πρόεδρος και διευθύνων σύμβουλος της ΔΕΗ, Τάκης Αθανασόπουλος, σε συνέντευξή του στην «Κ», δίνει απαντήσεις για τις αυξήσεις στα τιμολόγια και εξηγεί γιατί είναι απαραίτητες. H δημιουργία ενός «σωστού επιχειρηματικού περιβάλλοντος» είναι απαραίτητη αν επιθυμούμε την άρση των στρεβλώσεων. Aν αυτό δεν συμβεί, τότε θα καταστεί αναπόφευκτη η συρρίκνωση και απαξίωση της μεγαλύτερης επιχείρησης της χώρας, τονίζει ο κ. Αθανασόπουλος. «H ΔEH δεν έχει κανένα λόγο να διατηρεί δεσπόζουσα θέση στην αγορά όταν αυτή την καθιστά σε ένα de facto μονοπώλιο επί ζημία. Zητώ πλήρη αναδιάρθρωση της αγοράς και εξομοίωσή της με αυτές των άλλων ευρωπαϊκών χωρών» λέει χαρακτηριστικά, ενώ η θέση του για τις τιμές είναι κατηγορηματική: «Πρέπει να αντανακλούν το πραγματικό κόστος». Eπιμένει τόσο στη ρήτρα καυσίμων όσο και στη ρήτρα CO2 εκφράζοντας την άποψη πως «ρυπαίνων είναι και αυτός που καταναλώνει». Θεωρεί αναγκαία την εισαγωγή του λιθάνθρακα στο ενεργειακό ισοζύγιο της ΔEH και εκτιμά ως «μία σημαντική ευκαιρία, που όμως χάθηκε», τη συνεργασία με τη RWE.
Οσον αφορά στους στόχους της εταιρείας, τους συνοψίζει στο τρίπτυχο «επάρκεια – ανταγωνιστικές τιμές – καθαρό περιβάλλον».
ΣXETIKA ΘEMATA
Ετικέτες

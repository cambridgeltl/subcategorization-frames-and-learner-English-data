<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>Πόρισμα-φωτιά για τον Ασωπό « Asopos SOS</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>Πόρισμα-φωτιά για τον Ασωπό « Asopos SOS</title>
						<author></author>
						<imprint>
							<publisher></publisher>
							<pubDate>2010-09-06 16:53:13.0</pubDate>
							<eAddress>http://asopossos.wordpress.com/2008/03/15/%CE%A0%CF%8C%CF%81%CE%B9%CF%83%CE%BC%CE%B1-%CF%86%CF%89%CF%84%CE%B9%CE%AC-%CE%B3%CE%B9%CE%B1-%CF%84%CE%BF%CE%BD-%CE%91%CF%83%CF%89%CF%80%CF%8C/</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="el"/>
			</langUsage>
			<textClass>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/ENV_EL/1209.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">ΡΕΠΟΡΤΑΖ: Νικολέττα Μουτούση</p>
			<p id="p2">Οι άδειες 19 εργοστασίων που ρυπαίνουν με τα λύματά τους τον Ασωπό έχουν εκδοθεί κατά παράβαση της περιβαλλοντικής νομοθεσίας, όπως επισημαίνει ο γενικός επιθεωρητής Δημόσιας Διοίκησης στην έκθεσή του</p>
			<p id="p3">Στο σκαμνί βάζει ο γενικός επιθεωρητής Δημόσιας Διοίκησης 19 βιομηχανίες, αλλά και τη Νομαρχία Βοιωτίας και τα αρμόδια υπουργεία, ως υπεύθυνους για την τεράστια ρύπανση του Ασωπού.</p>
			<p id="p4">Έως και 1.000 φορές πάνω από τα όρια που προβλέπονται στις ΗΠΑ βρέθηκαν το περασμένο καλοκαίρι οι συγκεντρώσεις του εξασθενούς χρωμίου σε περιοχές γύρω από τον Ασωπό. Μπροστά στο περιβαλλοντικό έγκλημα που θέτει σε κίνδυνο τις ζωές χιλιάδων κατοίκων, ο γενικός επιθεωρητής προέβη σε αυτεπάγγελτο έλεγχο για τη νομιμότητα λειτουργίας των 19 βιομηχανιών, διαπιστώνοντας σωρεία παρανομιών.</p>
			<p id="p5">Φόβους εκφράζει ο γενικός επιθεωρητής, Λέανδρος Ρακιντζής, για την παράνομη λειτουργία και άλλων επιχειρήσεων που δραστηριοποιούνται στην περιοχή, αφού «και αυτές έχουν αδειοδοτηθεί από τις ίδιες αρχές, με την ίδια λογική». Παράλληλα, προσθέτει πως «δεδομένης της ατελούς ή και προβληματικής εφαρμογής της νομοθεσίας για τα επικίνδυνα απόβλητα, είναι πιθανό να έχουμε οδηγηθεί σε ανάλογες δυσμενείς καταστάσεις και σε άλλες περιοχές της χώρας, στις οποίες δραστηριοποιούνται βιομηχανίες που παράγουν επικίνδυνα και τοξικά απόβλητα».</p>
			<p id="p6">Μετά τον έλεγχο στις 19 βιομηχανίες, καταλογίζει πειθαρχικές και ποινικές ευθύνες σε όσους εξέδωσαν τις άδειες έγκρισης περιβαλλοντικών όρων καθώς και τις άδειες λειτουργίας των βιομηχανιών από την πλευρά της Νομαρχίας Βοιωτίας, καθώς σε καμία περίπτωση δεν τηρήθηκαν οι περιβαλλοντικοί όροι για την προστασία των υπόγειων υδάτων. Στο πόρισμα που έδωσε χθες στη δημοσιότητα, ο γενικός επιθεωρητής καταλογίζει ποινικές ευθύνες στις βιομηχανίες που προχωρούσαν σε ανεξέλεγκτη απόρριψη υγρών αποβλήτων. Ενδεικτικό είναι πως καμία από τις βιομηχανίες που διαχειρίζονται επικίνδυνα απόβλητα δεν διέθετε την απαιτούμενη άδεια διαχείρισης!</p>
			<p id="p7">Δαιδαλώδης νομοθεσία</p>
			<p id="p8">Αποτυπώνοντας το αλαλούμ που επικρατεί στη νομοθεσία, ο γενικός επιθεωρητής παραθέτει τις διαφορετικές απόψεις που εκφράζουν επισήμως τα τρία εμπλεκόμενα υπουργεία ως προς τις εφαρμοζόμενες διατάξεις για την έκδοση αδειών λειτουργίας. «Παρουσιάζεται δηλαδή το φαινόμενο να διαθέτουμε, τύποις, πλούσια περιβαλλοντική νομοθεσία σχετική με τη διαχείριση/διάθεση των επικίνδυνων βιομηχανικών αποβλήτων και, παρά ταύτα, τα θέματα αυτά να εξακολουθούν να ρυθμίζονται από μια γενική Υγειονομική Διάταξη του 1965», υπογραμμίζει χαρακτηριστικά ο γενικός επιθεωρητής. Παράλληλα αφήνει αιχμές ιδιαίτερα για τη στάση της διοίκησης. «Η αβελτηρία της διοίκησης, καθώς και η έλλειψη άμεσης συνεργασίας μεταξύ συναρμόδιων υπηρεσιών, σε συνδυασμό με την ανεξέλεγκτη δραστηριότητα ορισμένων επιχειρηματιών, είχαν ως αποτέλεσμα τη μη εφαρμογή της ισχύουσας περιβαλλοντικής νομοθεσίας και των σχετικών κοινοτικών οδηγιών» αναφέρει το πόρισμα. Σημειώνεται ότι η χώρα μας βρίσκεται ενώπιον παραπομπών στο Ευρωπαϊκό Δικαστήριο για το θέμα της διαχείρισης των επικίνδυνων υγρών αποβλήτων.</p>
			<p id="p9">Notify me of new posts via email.</p>
			<p id="p10">ΣΤΑΤΙΚΕΣ ΣΕΛΙΔΕΣ:</p>
			<p id="p11">143,234 hits</p>
		</body>
	</text>
</cesDoc>
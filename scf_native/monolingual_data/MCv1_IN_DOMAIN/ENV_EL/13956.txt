May 4, 2009 | Popularity: 5% [ ? ]
Περιβάλλον- Ενέργεια- Οικολογία.
Η κλιματική αλλαγή «χτυπά» ολόκληρο το αρκτικό οικοσύστημα, προκαλώντας ριζικές αλλαγές στους πάγους, αναφέρει έκθεση επιστημόνων που παρουσιάστηκε σε Νορβηγικό Κυβερνητικό σεμινάριο.
Τα επίπεδα του θαλάσσιου πάγου τη καλοκαιρινή περίοδο μειώθηκαν δραματικά από το 2005 .
Η εκτενής αλλαγή κλίματος έχει αρνητικές επιπτώσεις σε κάθε μορφή ζωής στην Αρκτική , σύμφωνα με μια σημαντική νέα αξιολόγηση από διεθνείς πολικούς επιστήμονες.
Τα τελευταία τέσσερα χρόνια, οι θερμοκρασίες έχουν αυξηθεί και ο πάγος της θάλασσας έχει σημειώσει απότομη μείωση. Πιο συγκεκριμένα, η επιφάνεια στον αρκτικό ωκεανό έχει θερμανθεί περισσότερο με αποτέλεσμα σε μερικές περιοχές να έχουν λιώσει οι πάγοι.
Επιπλέον η έκθεση τονίζει ότι τα φυτά και τα δέντρα μεγαλώνουν γρηγορότερα καθώς η κάλυψη του χιονιού μειώνεται 1%  – 2%  ετησίως και οι παγετώνες συρρικνώνονται.
Οι επιστήμονες από τη Νορβηγία, Καναδά, Ρωσία και ΗΠΑ συνέβαλαν στη μελέτη του Προγράμματος ελέγχου και αξιολόγησης της Αρκτικής  (AMAP), πουυποστηρίζει ότι οι καινούργιοι παράγοντες όπως το όζον, το μεθάνιο, η αιθάλη (μαύρος άνθρακας), προκαλούν αύξηση της αρκτικής θερμοκρασίας σε επίπεδα ίδια με αυτά του διοξείδιου του άνθρακα.
Ο «μαύρος άνθρακας»  και το όζον έχουν σημαντικές αρνητικές επιπτώσεις στην Αρκτική.
Τα αποτελέσματα της έκθεσης δείχνουν ότι το έδαφος θερμαίνεται πιο γρήγορα με αποτέλεσμα να λιώνουν τα χιόνια και τα φυτά να αναπτύσσονται γρηγορότερα. Στη Β. Αλάσκα οι θερμοκρασίες έχουν αυξηθεί πολύ από τη δεκαετία του ’70 . Στη Ρωσία τα δέντρα καταλαμβάνουν περισσότερη έκταση στα βουνά περίπου 10  μέτρα κάθε χρόνο. Οι παγετώνες μειώνονται συνεχώς, με αποτέλεσμα να αυξάνεται η στάθμη των θαλασσών, καθώς το νερό κυλάει προς τον ωκεανό.
Η πιο εντυπωσιακή αλλαγή στην Αρκτική τα τελευταία χρόνια ήταν, η μείωση του πάγου της θάλασσας το καλοκαίρι το 2007. Ήταν 23%  λιγότερο από την προηγούμενη μέτρηση το 2005 και 39%  κάτω του μέσου όρου από το 1979-2000.
Τα στοιχεία που προέκυψαν από το δορυφόρο δείχνουν ότι το στρώμα του πάγου είναι πολύ λεπτότερο από ότι ήταν παλιότερα.
Στη Γροιλανδία τα παγόβουνα συνεχίζουν να λιώνουν τα τελευταία τέσσερα χρόνια καθώς η αύξηση της θερμοκρασίας είναι μεγάλη σε σύγκριση με τη δεκαετία του ΄90. Το 2007 παρουσιάστηκε αύξηση 60%  στο λιώσιμο των πάγων, μεγαλύτερη από ότι το 1998.
Το 2007, μερικές θαλάσσιες παγωμένες περιοχές ήταν κατά 5ο  βαθμούς Κελσίου θερμότερες.  Τα αρκτικά ύδατα δείχνουν να θερμαίνονται περισσότερο εξαιτίας της εισροής θερμότερων υδάτων από τον Ειρηνικό και τον Ατλαντικό Ωκεανό.
Ο «μαύρος άνθρακας» ή αλλιώς αιθάλη, απελευθερώνεται από τις  μηχανές ντίζελ, από την καύση των ξύλων και τις δασικές πυρκαγιές δημιουργώντας ένα σύννεφο ρύπανσης που απορροφά το φως του ηλίου και θερμαίνει περισσότερο τον αέρα.
Popularity: 5% [ ? ]
Website

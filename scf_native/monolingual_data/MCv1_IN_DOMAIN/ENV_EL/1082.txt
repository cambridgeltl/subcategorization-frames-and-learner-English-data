Ο Περιβαλλοντικός σύλλογος δήμου Μεσσαπίων “Ταναϊς”, σε ανακοίνωσή του υπογραμμίζει ότι είναι πλέον τεκμηριωμένο ότι τα υπόγεια νερά των δήμων Μεσσαπίων και Αρτάκης εμφανίζουν βαριά τοξική επικίνδυνη ρύπανση με βαρέα μέταλλα και εξασθενές χρώμιο, τα οποία περνούν στον ανθρώπινο οργανισμό και δρουν συνεργικά και σωρευτικά με συνέπεια να καταστρέφουν την υγεία ανθρώπων και ζώων. Επιπλέον υποβαθμίζουν την ποιότητα της όποιας τροφής παράγεται στην περιοχή, διασπείροντας τον κίνδυνο τοξίνωσης του υπόλοιπου πληθυσμού. Οι σύλλογοι “Ταναϊς” και “Γαία” κατέθεσαν μηνυτήρια αναφορά στον εισαγγελέα πλημμελειοδικών ενάντια στον πρόεδρο και αντιπρόεδρο της δημοτικής επιχείρησης ύδρευσης – αποχέτευσης του δήμου Μεσσαπίων (ΔΕΥΑΜ).
Έκκληση στον Οικουμενικό Πατριάρχη Βαρθολομαίο να επισκεφθεί τον Ασωπό ποταμό και να δει από κοντά την τεράστια οικολογική καταστροφή που προκαλούν τα τοξικά βιομηχανικά απόβλητα, με ανυπολόγιστες συνέπειες για την ζωή των κατοίκων της Βοιωτίας – αλλά δυνητικά και για όλους όσοι καταναλώνουν αγροτικά προϊόντα που παράγονται στην ευρύτερη περιοχή – απευθύνει o ιερέας των Οινοφύτων π. Ιωάννης Οικονομίδης.
“Θα μας δώσει δύναμη και θα μας βοηθήσει στον αγώνα που κάνουμε για την ίδια την ζωή” δηλώνει ο ιερέας.
Ένας από τους πρωτοστατούντες στον αγώνα για την αντιμετώπιση της ρύπανσης από εξασθενές χρώμιο, βαρέα μέταλλα και ποικίλα τοξικά, ο παπά-Γιάννης, όπως είναι πλέον γνωστός, τα τελευταία χρόνια αγωνίζεται να αφυπνίσει την τοπική Κοινωνία για τους κινδύνους που κρύβει αυτή η πρακτική δεκαετιών, ενώ δεν διστάζει να σταθεί απέναντι από την Πολιτεία και τα συμφέροντα των μεγάλων βιομηχανιών.
Την επιβολή προστίμου συνολικού ύψους 130.000 ευρώ στην εταιρεία «Μ.Ι.Μαΐλλης ΑΕΒΕ – Συστήματα Συσκευασίας» για παραβάσεις διατάξεων της Περιβαλλοντικής Νομοθεσίας, ανακοίνωσε η Περιφέρεια Στερεάς Ελλάδας.
Το πρόστιμο επεβλήθη με εισήγηση της Ειδικής Υπηρεσίας Επιθεωρητών Περιβάλλοντος (ΕΥΕΠ) του ΥΠΕΧΩΔΕ μετά από ελέγχους που διενεργήθηκαν από κλιμάκιο επιθεωρητών στη μονάδα παραγωγής υλικών συσκευασίας της εταιρείας που λειτουργεί στα Οινόφυτα Νομού Βοιωτίας.
ΣTH «μαύρη λίστα» των επιθεωρητών περιβάλλοντος, που αφορά τις υπότροπες εταιρίες που τιμωρήθηκαν με πάνω από ένα πρόστιμο για περιβαλλοντικές παραβάσεις από το 2005 έως σήμερα, περιλαμβάνονται ισχυρά ονόματα του ελληνικού επιχειρηματικού κόσμου.
«Πρωταθλήτρια» στη ρύπανση του περιβάλλοντος στην Ελλάδα είναι η ΔΕΗ, καθώς έχουν επιβληθεί συνολικά 13 πρόστιμα σε διάφορους υποσταθμούς της εταιρίας.
Ακολουθούν με τρία πρόστιμα η Mαΐλλης και ΑΓΕΤ, ενώ με δύο πρόστιμα έχουν επιβαρυνθεί η Coca-Cola, η ΙΟΝ, η Αθηναϊκή Χαρτοποιία (Softex), η Carrefur, η S&M Βιομηχανικά Ορυκτά, η Cosmote (για κεραίες στα Λιόσια και το Χαϊδάρι), η ΕΛΒΑΛ και τα Γαλβανιστήρια Ελλάδας.
19  08  2009
Διαβάστε στο άρθρο του κ. Α. Παντελόγλου την ανάλυση για την υπόθεση των υπόγειων νερών της Εύβοιας με αναφορές στο δεύτερο συννημένο έγγραφο, της δημόσιας διαβούλευσης του ΥΠΕΧΩΔΕ σχετικά με την διαχείρηση υδάτων.
Είναι φανερό από τα στοιχεία των χημικών αναλύσεων που πραγματοποιήθηκαν, ότι ενώ η κατάσταση έχριζε (τουλάχιστον) περεταίρω μελέτης και καταδύκνειε την ύπαρξη βιομηχανικής ρύπανσης, οι αρμόδιοι τα έριξαν όλα στην αγροτο-κτηνοτροφική ρύπανση και προβαίνουν στην διαχείριση των υδάτων λες και η περιοχή είναι εντελώς παρθένα!
Αξίζει τον κόπο να διαβάσετε προσεκτικά και να καταλάβετε το παιγχνίδι που παίζεται πίσω από τις πλάτες μας…
Η διαβούλευση αυτή, γίνεται ΤΩΡΑ, και αφορά στα έργα που πρόκειται να ενταχθούν στο ΕΣΠΑ, δηλαδή τις επιδοτήσεις και από Ε.Ε. Προλαβαίνουμε άραγε να κάνουμε κάτι έτσι ώστε τα λεφτά να πιάσουν πραγματικά τόπο και να μην χτίσουμε (ξανά) πάνω στην άμμο;
Δείτε κι αυτό από τα “  ΒΟΙΩΤΙΚΑ “. Πολύ φθηνά δεν πάνε να την βγάλουν οι εργοστασιάρχες βρε παιδιά;
143,234 hits

Με χαρά, συγκίνηση και λύπη αναδημοσιεύουμε την είδηση που ακολουθεί. Δημοσιεύτηκε στον σημερινό Σερβιτόρο της Εύβοιας (  http://www.servitoros.gr/news/view.php/16717/ όπου υπάρχουν και περισσότερες φωτογραφίες ). 
 Χαρά για τον πλούτο που ακόμη κρύβει η ελληνική φύση και η Εύβοια. Συγκίνηση για τους ανθρώπους που έδειξαν τόσο ενδιαφέρον και φροντίδα. Και βέβαια λύπη γιατί όλοι σταθήκαμε άτυχοι και δυστυχώς το μικρό ζώο όταν βρέθηκε ήταν ήδη νεκρό. 
 Για τις βύδρες και την πιθανότητα ύπαρξης τους σε ποτάμια της περιοχής της Κύμης και της Εύβοιας έχει αναφερθεί σε πρόσφατο τεύχος του το πολύ αξιόλογο περιοδικό "Άστερος" (που εκδίδεται στην Κύμη από τον Μιχάλη Ποντίκη).
Το σπάνιο είδος της βίδρας εξακολουθεί να επιβιώνει στον ποταμό Νηλέα του δήμου Αυλώνος παρόλες τις αρνητικές συνθήκες που έχουν δημιουργηθεί και την αδιαφορία των αρμόδιων αρχών. Αυτό προκύπτει από το ρεπορτάζ και το φωτογραφικό υλικό που μας έστειλε ο κ.  Νίκος Τσερόλας και το οποίο δημοσιεύουμε στις σελίδες μας. Ελπίζουμε να γίνουν οι απαραίτητες ενέργειες ώστε να προστατευτεί η περιοχή και να συνεχίσει να ζει η βίδρα στο Νηλέα. 
Του Νίκου Τσερόλα  ntserolas@halcor.vionet.gr 
«Είναι απίστευτο αλλά αληθινό! Η βίδρα (lutra-lutra), ένα σπάνιο θηλαστικό σε όλη την Ευρώπη εξακολουθεί να ζει στον τόπο μας. Το ζώο αυτό, που είναι υδρόβιο και ζει μόνο σε ποτάμια και λίμνες με καθαρό νερό ήταν γνωστό στην περιοχή μας σαν «Σκυλοπόταμος» και είχε να παρατηρηθεί από τα τέλη της δεκαετίας του ‘70! 
Στις  23 Δεκεμβρίου, στο ύψος της Λαμπούσας στην είσοδο προς το Νεοχώρι, βρέθηκε μια σκοτωμένη νεαρή βίδρα δίπλα στο δημόσιο δρόμο. Στο σημείο εκείνο, ο δρόμος τρέχει παράλληλα και κοντά με το ρέμα του Νηλέα. Το πιθανότερο είναι το ζώο να βγήκε στην στεριά και να παρασύρθηκε από κάποιο διερχόμενο αυτοκίνητο. 
Είναι φανερό πλέον ότι η βίδρα εξακολουθεί να επιβιώνει στις σουβάλες του Νηλέα, που κρατούν νερό όλο το χρόνο, ειδικά ανάμεσα στο Οριό και τη Μουρτερή που διατηρείται και συνεχής η ροή του νερού. 
Προσωπικά, πίστευα ότι το ζώο είχε εξαφανιστεί από την περιοχή εδώ και χρόνια. Αρχικά ήταν η διάνοιξη της κοίτης του Νηλέα χωρίς μελέτη, με αποτέλεσμα να καταστραφούν πολλές σουβάλες που αποτελούσαν ιδανικό βιότοπο. Παράλληλα, αρκετά λύματα από τις αποχετεύσεις του Αυλωναρίου, του Αγίου Γεωργίου, της Δάφνης αλλά και τα ελαιοτριβεία της περιοχής, κατέληγαν στο ποτάμι. 
Το ότι η βίδρα εξακολουθεί να ζει με αυτές τις συνθήκες είναι ένα θαύμα της φύσης, που συνεχίζει να αντιστέκεται. 
Η παρουσία της βίδρας στο Νηλέα είναι ένας ανεκτίμητος οικολογικός θησαυρός που πρέπει να προστατέψουμε με οποιοδήποτε κόστος. Ο Δήμος και η Νομαρχία έχουν την υποχρέωση να συνεργαστούν με τα αρμόδια υπουργεία και να εντάξουν το ρέμα του Νηλέα σε ειδικό καθεστώς προστασίας, σαν βιότοπο εξαιρετικής σημασίας. Ήδη, το ρέμα, που σε όλο του το μήκος είναι κατάφυτο με πλατάνια έχει χαρακτηρισθεί σαν τοπίο ιδιαίτερου φυσικού κάλλους (Τ.Ι.Φ.Κ.). 
Για την ιστορία το ζώο εντοπίστηκε σαν κάτι περίεργο από τον  Νίκο Καρλή. Αυτός με τη σειρά του, το έδειξε στην γυναίκα του, δημοτική σύμβουλο του Δήμου Αυλώνος  Αννα Κοτρόζου που το φωτογράφισε με το κινητό της. Σε συνάντηση του Δημοτικού Συμβουλίου έδειξε την φωτογραφία με το παράξενο ζώο στην γυναίκα μου, επίσης δημοτική σύμβουλο,  Ελένη Λαγού. Αυτή υποψιασμένη από τις συχνές μου αναφορές στη βίδρα που εξαφανίστηκε άδοξα, με φώναξε να δω τη φωτογραφία. Έκπληκτος αναγνώρισα το ζώο, και πρωί- πρωί, στις  24/12/07 πήγα στο σημείο όπου ήταν σκοτωμένο. Αμέσως επικοινώνησα με τον υπεύθυνο του WWF για την προστασία της βίδρας στην Μεσόγειο κ.  Αλούστ Παραγκμιάν. Με τις οδηγίες του τελευταίου και τη βοήθεια της γυναίκας μου, καταψύξαμε το ζώο και το μεταφέραμε στην Αθήνα όπου το παραδώσαμε στο WWF (Παγκόσμιο Ταμείο για τη προστασία της Φύσης). Ήδη το ζώο έχει μεταφερθεί στο ζωολογικό μουσείο του Πανεπιστημίου της Αθήνας όπου θα μελετηθεί και εφόσον είναι σε καλή κατάσταση θα ταριχευθεί. 
Τέλος, θέλω να ευχαριστήσω το φίλο  Γιώργο Κατσαδωράκη, για την βοήθειά του να έρθω σε επαφή με τον κ. Παραγκμιάν και έτσι το σπάνιο και σημαντικό για την πανίδα του τόπου μας αυτό ζώο να φτάσει στο ζωολογικό μουσείο του πανεπιστημίου.»
Από τους Ενεργούς Πολίτες λάβαμε με e-mail την ακόλουθη ενημέρωση. Επειδή έχει μεγάλο ενδιαφέρον, ιδίως βέβαια για τις περιοχές Χαλκίδας και Ανθηδόνας (Χάλια) την δημοσιεύουμε αυτούσια. Και βέβαια με μεγάλο ενδιαφέρον αναμένουμε την απάντηση και ενημέρωση από τους αρμόδιους φορείς. 
 Θυμίζουμε ότι το ζήτημα της καταλληλότητας των νερών της Παραλίμνης είχε και στο παρελθόν κινήσει το ενδιαφέρον και θεωρητικά οι απαντήσεις που είχαν δοθεί βεβαίωναν για την καταλληλότητά του. Οι γεωργικές καλλιέργειες στην Παραλίμνη όχι μόνο εγγίζουν το νερό της λίμνης, αλλά πολλές φορές εκτείνονται και μέσα στην ίδια την λεκάνη της λίμνης, ιδίως όταν σε έτη με μεγάλη λειψυδρία κατεβαίνει η στάθμη του νερού. Έτσι στην δεκαετία του 90 χιλιάδες στρέμματα είχαν καλλιεργηθεί στα εδάφη που είχαν αποκαλύψει τα νερά (επιπλέον την περίοδο εκείνη λόγω της χαμηλής στάθμης αντιμετώπιζε ιδιαίτερο πρόβλημα λειτουργίας και το αντλιοστάσιο της ΔΕΥΑΧ).
 Το θέμα θα πρέπει να το δούμε σε συνάρτηση με το γενικότερο πρόβλημα του νερού: μείωση των αποθεμάτων, σπάταλη διαχείριση, ρύπανση, καταστροφή λιμνών και υγροβιοτόπων. Για την Εύβοια πλήθος παραδειγμάτων: Ασωπός, Κολοβρέχτης, Δύστος, φράγμα Μανικίων, Κηρέας κα.
 (για το φωτογραφικό υλικό  ΕΔΩ )
Φίλοι της κίνησης "ΕΝΕΡΓΟΙ ΠΟΛΙΤΕΣ" επισκέφθηκαν των χώρο της παραλίμνης και διαπίστωσαν στις διπλανές μεγάλες καλλιέργειες χρήση φυτοφαρμάκων και άλλων γεωργικών φαρμάκων, που απαγορεύεται αυστηρά η χρήση τους δίπλα σε υδάτινους πόρους. Με επιστολή των "ΕΝΕΡΓΩΝ ΠΟΛΙΤΩΝ" προς την Διεύθυνση Περιβάλλοντος της Νομαρχιακής Αυτοδιοίκησης Εύβοιας και προς τους Δήμους Χαλκιδέων και Ανθηδόνος ερωτώνται οι αρμόδιοι τι μέτρα θα πάρουν για το συγκεκριμένο θέμα και εάν έχουν γίνει οι απαραίτητοι έλεγχοι στο νερό της παραλίμνης που υδροδοτεί μέρος του Δήμου Χαλκιδέων (Κάνηθος) και του Δήμου Ανθηδόνος.
 Ολόκληρο το κείμενο της επιστολής και το φωτογραφικό υλικό.
Προς την Νομαρχιακή Αυτοδιοίκηση Ευβοίας
Διεύθυνση Περιβάλλοντος 
Κύριοι
Φίλοι της κίνησης «ΕΝΕΡΓΟΙ ΠΟΛΙΤΕΣ» επισκέφθηκαν τον χώρο της παραλίμνης από την οποία υδροδοτείται τμήμα των δήμων Ανθηδόνος και Χαλκιδέων και σας ενημερώνουν για τα εξής :
Δίπλα στον χώρο της Λίμνης υπάρχουν μεγάλες καλλιεργήσιμες εκτάσεις στις οποίες εντοπίσθηκαν μεγάλες ποσότητες από άδεια δοχεία φυτοφαρμάκων, σακιά με λιπάσματα και άλλα γεωργικά φάρμακα τα οποία προφανώς χρησιμοποιήθηκαν στις καλλιέργειες που είναι γύρω από την παραλίμνη. Γνωρίζοντας ότι δεν επιτρέπεται να καλλιεργούνται εκτάσεις δίπλα σε υδάτινους πόρους - πόσο μάλιστα σε λίμνη που υδροδοτεί πόλεις - σας ζητούμε να ερευνήσετε το θέμα κατά πόσο είναι νόμιμες αυτές οι καλλιέργειες και η χρήση φυτοφαρμάκων δίπλα σε υδάτινους πόρους, να κάνετε τις απαραίτητες εξετάσεις για την μόλυνση του νερού της παραλίμνης και να μας ενημερώσετε εγγράφως. 
Συνημμένα σας καταθέτουμε και σχετικό φωτογραφικό υλικό.
ΕΝΕΡΓΟΙ ΠΟΛΙΤΕΣ
http://www.servitoros.gr/news/view.php/17126/ 
Επειδή τον τελευταίο καιρό γίνεται μεγάλη συζήτηση για τον Ασωπό, τον Αχελώο και μερικά ακόμη ποτάμια της πατρίδας μας και επειδή ποτάμια με σοβαρά προβλήματα είτε ρύπανσης, είτε ανθρώπινης διαχείρισης και παρέμβασης είναι πολύ περισσότερα, θα δώσουμε μέσα από κάποιους συνδέσμους και κείμενα μερικές γενικές πληροφορίες. Τόσο για αυτά τα ίδια τα ποτάμια, όσο και για την ιδιαίτερη κατάσταση ορισμένων από αυτά.
 *  Κατάλογος με τα κυριότερα ελληνικά ποτάμια
*  Πίνακας με στοιχεία και γεωγραφικές πληροφορίες για τα ελληνικά ποτάμια
*  Λίμνες και ποτάμια της πατρίδας μας
*  RiverNet  Δικτυακός τόπος για τα Ελληνικά ποτάμια 
*  άρθρο για τα προβλήματα και την κατάσταση ελληνικών ποταμών,  Καθημερινή 11/12/2007
 Ο  ποταμός Ασωπός βρίσκεται στα σύνορα Βοιωτίας και Αττικής και εκβάλλει στον Νότιο Ευβοϊκό κόλπο. Πηγάζει από τους ορεινούς όγκους που παρεμβάλλονται μεταξύ Πάρνηθας και Δερβενοχωρίων, διέρχεται από το Συκάμινο, τον Ωρωπό, το Σχηματάρι και τα Οινόφυτα, ώσπου χύνεται στον Ευβοϊκό Κόλπο. 
 Από πολλά χρόνια έχει διαμορφωθεί μια άκρως επικίνδυνη και προκλητική κατάσταση στο ποτάμι αυτό: χρησιμοποιείται ως ακάλυπτος οχετός των βιομηχανίων της περιοχής, που ουσιαστικά είναι η καρδιά της βιομηχανικής Ελλάδας. Τα επίπεδα της ρύπανσης έχουν φθάσει σε τιμές ρεκόρ, ενόσω η συντεταγμένη πολιτεία ουσιαστικά απουσιάζει και οι προβλεπόμενες νομικές και διοικητικές ρυθμίσεις παραμένουν ανενεργές ή καταπατούνται.
 "Ο Ασωπός δέχεται τα ανεπεξέργαστα απόβλητα εκατοντάδων βιομηχανιών (πάνω από 200 βρίσκονται στην ευρύτερη περιοχή).  Όλα ξεκίνησαν όταν το 1979 ορίστηκε το ποτάμι, μέσω Προεδρικού Διατάγματος, ως «αγωγός επεξεργασμένων λυμάτων». Πολλές βιομηχανίες έριχναν, για δεκαετίες, ανεπεξέργαστα τα επικίνδυνα υγρά απόβλητά τους στο ποτάμι από κρυμμένους και παράνομους αγωγούς. Η πολιτεία καθυστέρησε εγκληματικά να παρέμβει, παρά τις καταγγελίες των κατοίκων. Αλλά και μέχρι σήμερα το ΥΠΕΧΩΔΕ έχει μείνει σε ορισμένα αποσπασματικά μέτρα, όπως η επιβολή χαμηλών τελικά προστίμων, ο καθαρισμός της κοίτης του ποταμού (αλλά όχι του υδροφόρου ορίζοντα) και η αποκάλυψη κρυμμένων αγωγών." 
 Μία από τις κυριότερες ρυπαντικές ουσίες που έχουν ανιχνευθεί στο ποτάμι είναι το επιβεβαιωμένα καρκινογόνο εξασθενές χρώμιο. Ας σημειωθεί ότι για την ουσία αυτή δεν υπάρχει όριο ασφαλείας. Απλά δεν πρέπει να υπάρχει.
 Ετσι ο  Ασωπός τον τελευταίο καιρό έχει γίνει γνωστός στο πανελλήνιο και πρώτη είδηση στα μέσα επικοινωνίας (στο  Asopos SOS υπάρχουν τα άρθρα του ελληνικού τύπου και video). 
 Για την περιοχή της Εύβοιας η υπόθεση είναι βαρύνουσας σημασίας, αφού τα νερά του ποταμού καταλήγουν στον Νότιο Ευβοϊκό κόλπο και τροφοδοτούν το υδροφόρο ορίζοντα κοντινών περιοχών όπως τα Οινόφυτα ή και εντός των διοικητικών ορίων του νομόυ όπως το Βαθύ.
 Για το πρόβλημα του Ασωπού έχουν γίνει τον τελευταίο καιρό αρκετές συναντήσεις πολιτών, οργανώσεων, συλλόγων, πολιτικών κλπ. Τελευταία στην σειρά αυτών των συναντήσεων ήταν η χθεσινή στα Οινόφυτα. Φάινεται όμως ότι τίποτε ουσιαστικό δεν έχει γίνει που να οδηγέι στην διόρθωση της τραγικής αυτής κατάστασης  (για το ότι τίποτε ακόμη δεν έχει γίνει καθώς και για την χθεσινή συνάντηση, άρθρο της Ελευθεροτυπίας της 17/12/2007).
«Προς Θεού, μιλούν για όρια στο εξασθενές χρώμιο;»
Νερό δηλητήριο στην Θήβα
Λεπτομερές ιστορικό, ενημέρωση και  blog  (Asopos SOS) για τον Ασωπό
ΑΣΩΠΟΣ  Ο ΜΕΓΑΛΟΣ ΕΜΠΑΙΓΜΟΣ ΜΕ ΤΑ ΑΠΟΒΛΗΤΑ (από το ΟΙΚΟ του Νοεμβρίου 2007)
και δεν έμεινε ως συνήθως αδρανής ...  είχαμε μία καλή εξέλιξη.
Ελεγχοι και πρόστιμα... καθάρισαν τον Καλαμά
Του Γιωργου Λιαλιου
Καρπούς αποδίδει η παρέμβαση -επιτέλους... - της Πολιτείας στην περιοχή του ποταμού Καλαμά (Θύαμις) στην Ηπειρο. Μετά μία διετία συνεχών ελέγχων και επιβολής προστίμων, οι επιχειρήσεις της περιοχής δείχνουν να έχουν συνετιστεί, με αποτέλεσμα τα νερά του ποταμού να έχουν εμφανώς καθαρίσει. Το επιτυχημένο αυτό παράδειγμα δείχνει τον τρόπο με τον οποίο θα μπορούσαν να αντιμετωπιστούν μικρής ή μεσαίας κλίμακας περιβαλλοντικά προβλήματα, αλλά κυρίως αποδεικνύει ότι εφόσον υπάρξει πολιτική βούληση, τότε υπάρχουν και ορατά αποτελέσματα...
Ο Καλαμάς πηγάζει από την περιοχή Πωγωνίου στα ελληνοαλβανικά σύνορα και εκβάλλει στο Ιόνιο, αφού διασχίσει απόσταση 115 χλμ. στους νομούς Ιωαννίνων και Θεσπρωτίας. «Ο Καλαμάς είναι ένα πανέμορφο ποτάμι. Στις όχθες του συναντάς αρχαία μνημεία, πέτρινα γεφύρια και μία μοναδική φύση, σχεδόν ανέγγιχτη από τον άνθρωπο», εξηγεί στην «Κ» ο υφυπουργός Περιβάλλοντος, κ. Σταύρος Καλογιάννης.
Ωστόσο, πίσω από τη γενικά καλή κατάσταση του ποταμού, τα προβλήματα ενυπήρχαν. Κύρια πηγή τους ήταν μία μικρή βιομηχανική ζώνη που διέθετε τα απόβλητά της στο ποτάμι. Οι πρώτοι έλεγχοι των Επιθεωρητών Περιβάλλοντος έγιναν το 2005. «Οι Επιθεωρητές πραγματοποίησαν ελέγχους μέχρι τον Μάιο του 2007 σε μονάδες που δραστηριοποιούνται στην ευρύτερη περιοχή της τάφρου Λαψίστας, για να διερευνηθεί η ρύπανση του ποταμού Καλαμά», εξηγεί ο υφυπουργός Περιβάλλοντος. «Συνολικά οι Επιθεωρητές Περιβάλλοντος έχουν επισκεφθεί μέχρι σήμερα έξι φορές την ευρύτερη περιοχή και επέβαλλαν πρόστιμα συνολικού ύψους 50.000 ευρώ. Χαρακτηριστικά, βρήκαμε μία μικρή κτηνοτροφική επιχείρηση της οποίας ο ιδιοκτήτης δεν γνώριζε καν ότι πρέπει να ακολουθεί κανόνες στη διάθεση των αποβλήτων του...».
Παράλληλα με τους ελέγχους, το ΥΠΕΧΩΔΕ ζήτησε από τη νομαρχία Ιωαννίνων να ανακαλέσει όλες τις άδειες διάθεσης υγρών αποβλήτων και από τους δήμους να δρομολογήσουν τη σύνδεσή τους με βιολογικό καθαρισμό. «Οι τελευταίοι έλεγχοι των Επιθεωρητών δέιχνουν μια σαφή ποιοτική βελτίωση του Καλαμά και αυτό μας κάνει χαρούμενους», λέει ο κ. Σταύρος Καλογιάννης. «Για εμένα όμως το πιο σημαντικό είναι ότι οι πολίτες της περιοχής νιώθουν επιτέλους ότι κάτι κινείται».
Από την Καθημερινή 10/11/2007
Επειδή η μόλυνση δεν σταματάει μέσα στα όρια των νομών και των διαφόρων διοικητικών διαιρέσεων.
Επειδή η Εύβοια περιβάλλεται από τον Βόρειο και τον Νότιο Ευβοικό κόλπο.
Επειδή πέρα από τον Ασωπό (που όψιμα όλοι έχουν θυμηθεί) υπάρχει και άλλο σημαντικό ποτάμι στην περιοχή και μάλιστα εντάσσεται σε περιοχή ΝΑTURA.
Διαβάστε τι γίνεται στον Σπερχειό ποταμό του οποίου τα νερά καταλήγουν στον Β. Ευβοικό και έτσι επηρεάζουν πάμπολλες και πολυπληθεστάτες περιοχές και ακτές της Ευβοίας. Και βεβαίως επενεργούν αρνητικά στην ποιότητα νερών ενός κόλπου που είναι πολύτιμος όχι μόνο για τις γειτνιάζουσες περιοχές, αλλά και για όλο το Αιγαίο Πέλαγος (επειδή ο Β. Ευβοικός είναι τόπος αναπαραγωγής πάρα πολλών ειδών ψαριών):
Η ρύπανση των νερών του Σπερχειού
Τα περιβαλλοντικά θέματα στο Νομό είναι διαρκώς στην επικαιρότητα. Για την αντιμετώπισή τους, επιπολαιότητα είναι το λιγότερο που θα μπορούσε κανείς να αποδώσει στις αρμόδιες υπηρεσίες και υπεύθυνους φορείς του Νομού και της Περιφέρειας. Η κυβέρνηση και το ΥΠΕΧΩΔΕ περί άλλων τυρβάζει. Το ενδιαφέρον τους εξαντλείται στα "μεγάλα έργα υποδομής" αδιαφορώντας για τα πολλά μικρά "εγκλήματα" κατά του περιβάλλοντος, που έρχονται ως παρενέργειες των δικών τους επιλογών. Κατά τα άλλα, χορτάσαμε μεγάλα λόγια για το περιβάλλον...
Για το Σπερχειό, τo σοβαρό θέμα των νεκρών ψαριών στις αρχές του καλοκαιριού και οι καταγγελίες των ΤΟΕΒ και των αγροτών της Ανθήλης, που πότιζαν με βρώμικα νερά, δεν κατάφεραν να ανησυχήσουν τους αρμόδιους φορείς της νομαρχίας. Οι εικόνες που ζήσαμε αυτό το καλοκαίρι ήταν: νερά ρυπασμένα επικίνδυνα, ψάρια νεκρά, έλλειψη κάθε ίχνους ζωής, ευτροφισμός, αγρότες στο νοσοκομείο από δερματικές μολύνσεις.
Η αυξανόμενη ρύπανση των νερών του ποταμού από χημικά βιομηχανικά απόβλητα, αστικά λύματα, φυτοφάρμακα και λιπάσματα ενέχει σοβαρούς κινδύνους για την υγεία των αγροτών στην περίοδο του ποτίσματος. Από τα νερά του ποταμού Σπερχειού αρδεύονται οι ορυζώνες της Ανθήλης. Συνεπώς η όποια μόλυνση στο ποτάμι μεταφέρεται στα χωράφια, με δυσμενέστατες συνέπειες για την υγεία πρώτα απ' όλα των καλλιεργητών και εν συνεχεία των καταναλωτών. Και η ρύπανση αυτή μεταφέρεται στις εκβολές του ποταμού και στον Μαλιακό Κόλπο, περιοχή προστατευόμενη και ιδιαίτερης οικολογικής αλλά και οικονομικής αξίας για την ευρύτερη περιοχή της Λαμίας.
Η ειρωνεία είναι ότι και η κοιλάδα του Σπερχειού ποταμού εντάσσεται στο Δίκτυο NATURA 2000 ως προστατευόμενη περιοχή. Οι καθυστερήσεις σε ό,τι αφορά τη θεσμοθέτηση κανόνων του NATURA της περιοχής, αλλά και οι αναθεωρήσεις των ορίων, μετά και τα μεγάλα έργα των οδικών δικτύων, που τέμνουν οριζόντια και κάθετα την κοιλάδα, κάνουν την προστασία λάστιχο. Μέσα στην αναμπουμπούλα προκύπτει και το τεράστιο πρόβλημα της ρύπανσης, που καμιά σχέση δεν έχει με την προστασία της βιοποικιλότητας, που θέλει να εφαρμόσει το Δίκτυο ΝATURA. Η σημασία της βιοποικιλότητας των ειδών είναι προφανής για την οικολογική ισορροπία, τη σταθερότητα και τη λειτουργία του οικοσυστήματος της περιοχής
Τα ερωτήματα προς την Νομαρχιακή Αυτοδιοίκηση και τις αρμόδιες υπηρεσίες είναι: Ελέγχθηκαν οι βιομηχανικές εγκαταστάσεις, τα ελαιοτριβεία και οι φάρμες, που γειτονεύουν με το Σπερχειό για το αν ρυπαίνουν, και σε ποιο βαθμό, με τα απόβλητά τους τα νερά του ποταμού; Ελέγχθηκαν οι χωματερές και οι αγωγοί αστικών λυμάτων κατά μήκος της κοίτης των γύρω οικισμών; Μεταφέρθηκε στους αγρότες η ευθύνη τους σε ό,τι αφορά τα αποτελέσματα της ρύπανσης με την αλόγιστη χρήση των φυτοφαρμάκων, των λιπασμάτων και τη ρίψη στο ποτάμι των αδειανών συσκευασιών; Τι μέτρα έχουν ληφθεί για να μην καταντήσει, όπως κατάντησε, ο Σπερχειός, ένας αγωγός λυμάτων και οχετός;
Μια συνοπτική ενημέρωση για αυτό το τόσο σημαντικό θέμα:
[Εκδικάστηκε την περασμένη Παρασκευή στο Συμβούλιο της Επικρατείας η προσφυγή περιβαλλοντικών οργανώσεων, όλων των τοπικών Αυτοδιοικήσεων  του Νομού Αιτωλοακαρνανίας,  κατοίκων και φορέων του χω­ ριού της Μεσοχώρας Τρικάλων  (που θα αφανισθεί αν πραγμα­ τοποιηθεί η εκτροπή), για να κη­  ρυχτεί αντισυνταγματικός ο νό μος 3481 του Σουφλιά, νόμος που επιχειρεί να αποκλείσει μελλοντικές προσφυγές κατά  των έργων στο ΣτΕ. Μέχρι σήμε­  ρα το ΣτΕ τάχθηκε τέσσερις φο­  ρές κατά των έργων της εκτρο­
πής του Αχελώου.
Την ίδια ημέ­  ρα έγινε μαζική διαδήλωση στην  Αθήνα οικολογικών οργανώσε­  ων, αντιεξουσιαστικών κινήσε­  ων, και πολλών τοπικών φορέ­  ων. Οι συγκεντρωμένοι-ες ξεκί­  νησαν από τα Προπύλαια και πορεύτηκαν προς το Συμβούλιο Επικρατείας. Στη συγκέντρωση  συμμετείχαν πολλοί δήμαρχοι της περιοχής, αλλά και οι βου­  λευτές του ΣΥΡΙΖΑ Γιάννης  Μπανιάς, Θοδωρής Δρίτσας και  Άννα Φιλίνη.
Την ίδια ημέρα πραγματοποι­ ήθηκε, επίσης μαζική συγκέ­  ντρωση διαμαρτυρίας στο Βόλο  έξω από το κεντρικό κτίριο της ΔΕΗ. Αντίστοιχες συγκεντρώ­ σεις διαμαρτυρίας έχουν γίνει σε Θεσσαλονίκη, Αγρίνιο, Γιάν­
νενα και αλλού.
Η εκτροπή του Αχελώου είναι το μεγαλύτερο έργο διευθέτησης  υδάτων που σχεδιάστηκε ποτέ στην Ελλάδα. Αλλά ταυτόχρονα αποτελεί και την πιο καταστρο φική παρέμβαση στην ποτάμια ελληνική φύση. Οι επιπτώσεις  της εκτροπής, με δεδομένες τις μέχρι τώρα παρεμβάσεις (φράγ­  ματα, αμμοληψίες κλπ) θα είναι  ολέθριες για την ποιότητα των  νερών, των εδαφών, της ίδιας της ζωής των ανθρώπων, της χλωρίδας και της πανίδας, κατα­  στρέφοντας ουσιαστικά όλα τα
οικοσυστήματα που δημιουργεί  το ποτάμι. Είναι ένα φαραωνικό  έργο, προϊόν της εκλογικής πε­ λατείας των κομμάτων, της δια­  πλοκής και της ανορθολογικής  αγροτικής πολιτικής (μονοκαλ­  λιέργειες, κατασπατάληση αρ­
δευτικού νερού κλπ).
Οι μέχρι σήμερα αποφάσεις του ΣτΕ έχουν αποκαλύψει την  λανθασμένη από την πλευρά του  κράτους διαχείριση των περι­ βαλλοντικών και κοινωνικών ζη­  τημάτων, αλλά και τα σχέδια της  ΔΕΗ και του κρατικού μηχανι­  σμού που επιχειρούν να πνίξουν  ένα ολόκληρο χωριό - την Με  σοχώρα - να καταστρέψουν ένα  μοναδικό οικοσύστημα και να οικειοποιηθούν το νερό προς όφελος των εταιριών και της
κερδοσκοπίας.
Πέρα από κάθε λογική έχουν  σπαταληθεί μέχρι σήμερα 500 εκατομμύρια ευρώ, για την ολο­  κλήρωση ζητούνται άλλα 250, ενώ συνέχεια προβάλλεται η  ανάγκη νέων κονδυλίων. Η
κα­  τασπατάληση χρημάτων που  προέρχονται αποκλειστικά από  τα δημόσια ταμεία, τη στιγμή μά­ λιστα που καμιά σοβαρή επιστη­  μονική τοποθέτηση δεν προκρί­  νει ένα έργο τέτοιας παρέμβα­  σης, ενώ παράλληλα υγεία, παι­  δεία, ασφάλιση δεν χρηματοδο­  τούνται, αποτελεί κοινωνική  πρόκληση. Με πολύ λιγότερα χρήματα θα μπορούσαν να  έχουν γίνει ήδη μικρότερες πα­  ρεμβάσεις, συμβατές με το περι­  βάλλον, για να αντιμετωπιστεί  το ζήτημα της άρδευσης του θεσ­
σαλικού κάμπου.
Με μοναδικό επιχείρημα, ότι η εκτροπή θα δώσει ζωή στον κά­  μπο της Θεσσαλίας, επιχειρείται  να παραπλανηθούν οι αγρότες της περιοχής, με σκοπό να οδη­γηθούν σε ένα στρεβλό μοντέλο ανάπτυξης που δεν θα βασίζεται  στην ορθολογική και με σεβα­  σμό στο περιβάλλον και στους  φυσικούς πόρους παραγωγή, αλ­  λά θα υποτάσσεται στις επιταγές της ΕΕ για εντατική μονοκαλλι έργεια (αποκλειστικά υδροβόρα καλλιέργεια βαμβακιού), η  οποία όμως έχει σύντομη ημερο­  μηνία λήξης. Ταυτόχρονα απο­  κρύπτεται ότι το πρόβλημα της  έλλειψης νερού στον κάμπο (που  οι ίδιοι με λάθος διαχείριση δη­ μιούργησαν), μπορεί να λυθεί με  μικρότερης κλίμακας έργα, φιλι­  κά προς το περιβάλλον που δεν  καταστρέφουν οικοσύστημα και  ανθρώπους, ενώ δεν γίνεται κα­ μιά απολύτως αναφορά στην τι­  μή του νερού από τον Αχελώο  την  οποία θα κληθούν να πληρώ­  σουν οι αγρότες.
Όπως σημειώνουν περιβαλλο­  ντικές και κοινωνικές οργανώ­  σεις, «στόχος είναι να σώσουμε
τον Αχελώο και τα χωριά της Μεσοχώρας, να σταματήσουμε  το μόνο οργανωμένο σχέδιο που γνωρίζουμε να υπάρχει: την  προμελετημένη επιδρομή κρά­  τους και εταιρειών να λεηλατή­σουν ολοκληρωτικά τους φυσι­ κούς πόρους του πλανήτη στο όνομα του κέρδους και να επι­  βάλλουν συνθήκες ξηρασίας κυ­  ριολεκτικά στην φύση και μετα­ φορικά στην κοινωνία».]
(από την εφημερίδα Η ΕΠΟΧΗ';, Κυριακή 4 Νοεμβρίου 2007)
Ένα
Για το ίδιο θέμα:
Μια πολύ κατατοπιστική επιστολή για την εκτροπή, την βαμβακοκαλλιέργεια, τί έχει γίνει και την σοβαρότητα που προχωρά η εκτροπή, από την Καθημερινή της 24/11/2007):
Η εκτροπή του Αχελώου και η Θεσσαλία
Κύριε διευθυντά
Η εφημερίδα «Καθημερινή» υπό τον ως ά­νω τίτλο και με δεύτερο τίτλο: «Το έ γκλημα στον κάμπο συνεχίζεται» δίδει στη  δημοσιότητα «10 απαντήσεις για την εκτρο  πή του Αχελώου». Μολονότι η «Καθημερι­  νή» κρατάει σταθερά μια φιλοκυβερνητική πολιτική γενικά, εν τούτοις έκρινε ότι ήταν  πλέον καιρός να σταματήσει αυτό το αστείο  και να μη σπαταληθούν και άλλα νερά του  Αχελώου. Στο φύλλο της η «Καθημερινή» δη  μοσίευσε ένα πλήρες κείμενο που εξετάζει  την «εκτροπή» αυτή από όλες τις πλευρές.
Η κ. Τάνια Γεωργιοπούλου, την οποία δεν  γνωρίζω ούτε κατ' όψιν, συγκέντρωσε διά­  φορα στοιχεία σχετικά με την εκτροπή αυτή  και έκανε μια πολύ προσεκτική και συστη­ματική εργασία. Η οποία πιθανώς να έρχε­  ται σε αντίθεση με τη φιλοκυβερνητική
πο­
λιτική που
ακολουθεί η εφημερίδα, αλλά αυ­τό ακριβώς αποδεικνύει ότι η «εκτροπή» αυ­  τή δεν έπρεπε να είχε γίνει ποτέ.
Ένας τρίτος υπότιτλος «ένα τεράστιο έρ­  γο που δρομολογήθηκε για να ποτιστεί ο δι  ψασμένος, λόγω βαμβακιού και κατασπατάλησης, θεσσαλικός κάμπος», κοσμεί επίσης  το τεράστιο αυτό έργο της «Καθημερινής».
Η Ευρωπαϊκή Ένωση δεν δέχεται να χρη­  ματοδοτήσει το έργο αυτό. Και μόνο αυτό το γεγονός θα έπρεπε να είναι αρκετό για να σταματήσει κάθε σκέψη για τη χρημα τοδότηση του έργου αυτού. Εκτός αν θεω­  ρούμε ότι οι «κουτόφραγκοι» της Ευρωπαϊ κής Ένωσης δεν γνωρίζουν τόσο καλά τα θέματα με τα οποία ασχολούνται...
Επίσης, το Συμβούλιο της Επικράτειας έ­  χει συζητήσει έξι φορές το έργο αυτό και τέσσερα φορές έχει μπλοκαριστεί από το ΣτΕ. Κάθε φορά όμως υπάρχει ένα «παρά  θυρο» που μένει ανοιχτό. Έτσι προχώρησε  εκ νέου η δημοπρασία και προχωρούν τα έργα στη Συκιά. Υπολογίζεται ότι το έργο αυτό θα ολοκληρωθεί ύστερα από 6-7 έτη...
Αλλά επικεφαλής του υπουργείου ΠΕΧΩΔΕ ευρίσκεται ο κ. Γ. Σουφλιάς, ο ο ποίος πιθανώς να έχει βάλει στοίχημα ότι τα έργα θα ολοκληρωθούν. Αλλιώς δεν μπο­ ρεί να εξηγηθεί η πεισματική αυτή επιμο­νή, να μη δέχεται να δώσει μια εξήγηση, γιατί τα έργα της εκτροπής συνεχίζονται, παρ' όλα τα προβλήματα που παρουσιάστη­καν. Ένα εκ των οποίων είναι η κατασπατά­  ληση του νερού, που θα το πούμε σύντομα  «νεράκι».
Αλλά βεβαίως, υπάρχει ακόμη κάτι σημα­  ντικότερο στην υπόθεση αυτή: το γεγονός ότι η πελατεία του κ. Σουφλιά και οι ψηφο­ φόροι που τον υποστηρίζουν είναι όλοι Θεσσαλοί. Και για τη Θεσσαλία και τον θεσ­  σαλικό κάμπο μόνο ένα μετράει: βαμβακο   καλλιέργεια και πάλι βαμβακοκαλλιέργεια...  Η εντατική καλλιέργεια βαμβακιού, η αλό­  γιστη σπατάλη νερού και τα χρήματα των  επιδοτήσεων χωρίς προγραμματισμό και ε­  νημέρωση των καλλιεργητών «ήπιαν» τα υ­  πόγεια νερά, στέρεψαν τΐς πηγές.
Η καλλιέργεια βαμβακιού είναι εξαιρετι­  κά σημαντική, διότι σημαίνει χρήματα και  μάλιστα άκοπα χρήματα. Όταν είχαν αρχί­  σει να εμφανίζονται τα πρώτα εμπόδια στην αλόγιστη βαμβακοκαλλιέργεια, κανείς  ή πολύ λίγοι αρμόδιοι ενδιαφέρθηκαν να ε­  νημερώσουν τους βαμβακοκαλλιεργητές τι σήμαινε η αρχή των περικοπών των επιδο­  τήσεων. Και άφησαν τους καλλιεργητές  στην τύχη τους, χωρίς να εξηγήσουν ότι έ­  πρεπε να γίνει αναδιάρθρωση της βαμβα  κοκαλλιέργειας, ότι δεν ήταν μόνο το βαμ­  βάκι με το οποίο θα μπορούσαν να ασχολη­  θούν, ότι υπήρχαν πολλές άλλες καλλιέργει  ες παράλληλες και ότι θα μπορούσαν να  βγάλουν τα ίδια χρήματα, αν όχι και περισ­  σότερα, με τον ίδιο χρόνο απασχολήσεως.
Είναι, επομένως, μόνο η εκτροπή του  Αχελώου η μόνη δυνατή λύση; Κάθε άλλο.  Το βαμβάκι δεν στέκεται στην αγορά αν δεν  επιδοτηθεί. Επομένως, το πρώτο βήμα είναι  η «λύση», με τι πρέπει να αντικατασταθεί  το βαμβάκι. Ακόμη, όμως, δεν έχει γίνει υ  πολογισμός για το αρδευτικό δίκτυο που θα  αξιοποιήσει το νερό που θα φτάσει στη Θεσσαλία, μετά την εκτροπή του Αχελώου. Αυτά τα ολίγα, για να πεισθεί ο αρμόδιος υ  πουργός σε ποια νηπιακή ηλικία βρίσκο­  νται οι σχετικές μελέτες.
Οι Αιτωλοακαρνάνες ξεσηκώθηκαν μόλις  άκουσαν ότι το «έργο» θα προχωρήσει. Στις  κινητοποιήσει αυτές οφείλεται και η αλλα­  γή σχεδίων προς τη «μικρή εκτροπή» που  προβλέπει ότι στη Θεσσαλία θα διοχετευθεί  ποσότητα μόνον 600 εκατομμυρίων κυβ.  μέτρων νερού, του μισού από το αρχικά ε  ξαγγελθέν. Αλλά θα είναι καλό να το γνωρί­  ζουν οι καλλιεργητές ώστε να μην περιμέ­νουν άμεση εισροή χρήματος από το που­  θενά.
Στη Μεσοχώρα, η ΔΕΗ επένδυσε ήδη κε­  φάλαια ύψους 400 εκατ. ευρώ. Έχει κατα  σκευασθεί ένα «εργοστάσιο φάντασμα»,  που θα μπορούσε να λειτουργεί από το 2001. Στέκεται στην περιοχή και περιμένει  το νερό του Αχελώου, χάνοντας 25.000.000  ευρώ τον χρόνο, όταν η Ελλάδα έχει τόσο  μεγάλες ανάγκες σε ηλεκτρική ενέργεια...
Υπολογίζεται ότι το έργο αυτό θα λει­τουργήσει το 2009... Μα είναι καιρός να  φτιάχνουμε εργοστάσια που θα αρχίσουν
να λειτουργούν ύστερα από χρόνια;
George Avras
Νέα  Υόρκη
Για την εκτροπή του Αχελώου (και την έλλειψη ορθολογικότητας στο όλο σχέδιο), αλλά και για την αντισυνταγματική στάση των βουλευτών ως προς την ίδρυση Υπουργείου Περιβάλλοντος, ένα ενδιαφέρον άρθρο του Στέφανου Μάνου, στην Καθημερινή της 7/11/2007΅: "Η εκτροπή του περιβάλλοντος".
Ακόμη:

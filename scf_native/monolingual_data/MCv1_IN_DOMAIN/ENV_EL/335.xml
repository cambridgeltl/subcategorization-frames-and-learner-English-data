<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>Planet Earth in danger: Αύγουστος 2008</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>Planet Earth in danger: Αύγουστος 2008</title>
						<author></author>
						<imprint>
							<publisher></publisher>
							<pubDate>2010-08-09 12:59:04.0</pubDate>
							<eAddress>http://earthsos.blogspot.com/2008_08_01_archive.html</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="el"/>
			</langUsage>
			<textClass>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/ENV_EL/335.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">Ήρθε η ώρα να αλλάξουμε τρόπο ζωής. Μπορούμε!</p>
			<p id="p2">Άρθρα για τον πλανήτη Γη, τη ζωή του και τις απειλές της. Νέο portal για την κλιματική αλλαγή: http://climatechange.edu.gr</p>
			<p id="p3">Αναρτήθηκε από satel444 στις 28.8.08</p>
			<p id="p4">Είναι γνωστό ότι οι άνθρωποι έχουν μια τεράστια επίπτωση στους κύκλους ζωής των φυτών και των ζώων. Ο Steven D. Gaines και ο υπότροφος ερευνητής Dov Sax από το πανεπιστήμιο Santa Barbara της Καλιφόρνια αποφάσισαν να δοκιμάσουν αυτήν τη θεωρία μελετώντας απομακρυσμένα νησιά του κόσμου.</p>
			<p id="p5">Η έρευνά τους, που δημοσιεύτηκε αυτό το μήνα στο περιοδικό Proceedings of the National Academy of Sciences, ρίχνει φως και δίνει εντυπωσιακά στοιχεία στο θέμα των ποσοστών εξαφάνισης των ειδών στα νησιά. Οι Gaines και Sax ξεκίνησαν την όλη έρευνα με μια ερώτηση: Τι επίδραση έχουν πραγματικά οι άνθρωποι στη βιολογική ποικιλότητα; «Η υπόθεση εκείνη τη στιγμή ήταν ότι οδηγούμε τη βιοποικιλότητα σε χαμηλότερα επίπεδα», αναφέρει ο Gaines που διευθύνει το ινστιτούτο επιστημών της θάλασσας του UCSB. «Σίγουρα, αν σκεφτεί κάποιος σε παγκόσμιο επίπεδο, αυτό είναι αλήθεια καθώς οι άνθρωποι έχουν κάνει πολλά πράγματα που έχουν οδηγήσει τα είδη σε εξαφάνιση».</p>
			<p id="p6">Όμως, όταν έγινε μελέτη σε μικρότερες κλίμακες, αυτές των νησιών, τα ευρήματα έδειξαν κάτι τελείως διαφορετικό. Η ποικιλότητα βρίσκεται στα ύψη. Η ποικιλότητα έχει ανέβει τόσο εντυπωσιακά που ίσως αναρωτηθεί κάποιος αν υπάρχει πρόβλημα για το οικοσύστημα λόγω του μεγάλου αριθμού ειδών που αρκετές φορές είναι διπλάσιος σε σχέση με πριν. «Αλλά δεν είναι τόσο απλό», εξηγεί ο Gaines.</p>
			<p id="p7">«Αυτό που ο Dov και εγώ δουλεύαμε μερικά χρόνια πριν είναι το γεγονός ότι η το μεγαλύτερο ποσοστό της εισαγωγής ειδών δεν έχουν μεγάλες αρνητικές επιπτώσεις», λέει ο Gaines. «Στην πραγματικότητα, τα περισσότερα είδη που εισάγονται δεν έχουν καμία σχεδόν επίδραση. Αυτό δε σημαίνει ότι δεν αλλάζουν το οικοσύστημα, αλλά ότι δεν οδηγούν τα πράγματα σε εξαφάνιση όπως εσφαλμένα ακούγεται συχνά». Ακόμη, η έρευνα έδειξε ότι ο ανθρώπινος αποικισμός είχε μια τεράστια επίπτωση στα νησιωτικά οικοσυστήματα, με την είσοδο νέων, εξωτικών φυτών και ζώων. Στη Νέα Ζηλανδία, για παράδειγμα, υπήρχαν περίπου 2,000 ενδημικά είδη φυτών. Μετά τον αποικισμό, περίπου 2000 νέα είδη φυτών έχουν προσαρμοστεί στο συγκεκριμένο περιβάλλον. Στην ίδια περίοδο, έχουν σημειωθεί λίγες εξαφανίσεις φυτικών ειδών, οπότε το συμπέρασμα είναι ότι οι άνθρωποι έχουν μεταμορφώσει το τοπίο της Νέας Ζηλανδίας με τη μεταφορά πολλών νέων ειδών.</p>
			<p id="p8">«Η δραματική επίπτωση στον αριθμό των ειδών έχει αλλάξει τον τρόπο με τον οποίο λειτουργεί το σύστημα», αναφέρει ο Sax. «Αλλάζοντας την αφθονία των ενδημικών σε σχέση με τα εξωτικά είδη επηρεάζονται όλα τα άλλα είδη που εξαρτιόνταν από αυτά τα ενδημικά για τροφή ή καταφύγιο. Οπότε δεν είναι να καθόλου σωστή η θεώρηση ότι η αυξανόμενη βιοποικιλότητα είναι κάτι καλό».Με τα πτηνά υπάρχει μια διαφορετική ιστορία. Ο αριθμός των ειδών των πουλιών που υπάρχουν σήμερα στα νησιά είναι σχεδόν ίδιος με αυτόν που υπήρχε πριν την ανθρώπινη αποίκιση αλλά τα είδη των πτηνών είναι πολύ διαφορετικά. Περίπου 40% των ειδών πουλιών που βρίσκει κάποιος σήμερα στα νησιά είναι εισαγόμενα είδη, λέει o Sax, που σημαίνει ότι ένας σημαντικός αριθμός πουλιών έχει εξαφανιστεί. Στην περίπτωση των πτηνών δηλαδή, ισχύει το εξής: «Πολλές εξαφανίσεις, καμία αλλαγή στη συνολική βιοποικιλότητα».</p>
			<p id="p9">«Είναι πολύ εντυπωσιακό το να βρούμε τόσο μεγάλη συσχέτιση ανάμεσα στον αριθμό των ενδημικών και των εξωτικών φυτικών ειδών στα νησιά σε όλον τον κόσμο», εξηγεί ο Sax. «Στην οικολογική έρευνα, μία δυνατή συσχέτιση συχνά εξηγεί το 50% της ποικιλίας. Εδώ η συσχέτιση ανάμεσα στα ενδημικά και τα ξένα εξηγεί σχεδόν το 100% της ποικιλίας. Με άλλα λόγια, αν γνωρίζεις πόσα ενδημικά φυτά βρίσκονται σε ένα νησί του ωκεανού τότε μπορείς να προβλέψεις με ακρίβεια και πόσα ξένα είδη βρίσκονται εκεί».</p>
			<p id="p10">Η έρευνα αυτή είχε διάρκεια περίπου ενάμιση χρόνο και έγινε σε νησιά του ωκεανού, δηλαδή νησιά που βρίσκονται αρκετά μακριά από ηπείρους και έτσι οι συναλλαγές με την ξηρά δεν είναι συχνές.</p>
			<p id="p11">Μεταφρασμένο και προσαρμοσμένο από:</p>
			<p id="p12">University of California, Santa Barbara (2008, August 27). Is Extinction Or Diversity On The Rise? Study Of Islands Reveals Surprising Results. ScienceDaily. Retrieved August 28, 2008, from http://www.sciencedaily.com­ /releases/2008/08/080826173227.htm</p>
			<p id="p13">Journal Reference:</p>
			<p id="p14">Dov F. Sax and Steven D. Gaines. Colloquium Paper: Species invasions and extinction: The future of native biodiversity on islands. Proceedings of the National Academy of Sciences, 2008; DOI: 10.1073/pnas.0802290105</p>
			<p id="p15">earthsos.gr/earthsos.blogspot.com</p>
			<p id="p16">Αναρτήθηκε από satel444 στις 21.8.08</p>
			<p id="p17">Σε έναν κόσμο εναλλακτικών καυσίμων, ίσως δεν υπάρχει τίποτε πιο πράσινο από τη γλίτσα που επιπλέει στις λιμνούλες.</p>
			<p id="p18">Οι άλγες είναι μικροσκοπικά βιολογικά εργοστάσια που χρησιμοποιούν τη φωτοσύνθεση για να μετατρέψουν το διοξείδιο του άνθρακα και το φως του ήλιου σε ενέργεια τόσο αποτελεσματικά που μπορούν να διπλασιάσουν το βάρος τους πολλές φορές μέσα σε μια ημέρα.</p>
			<p id="p19">Σαν τμήμα της διαδικασίας της φωτοσύνθεσης η άλγη παράγει έλαια και μπορεί να δημιουργήσει 15 φορές περισσότερα έλαια ανά ακρ (3,04671 τμ) σε σχέση με άλλα φυτά που χρησιμοποιούνται για την παραγωγή βιοκαυσίμων, όπως το καλαμπόκι και το switchgrass(Panicum virgatum). Η άλγη μπορεί να αναπτυχθεί σε αλμυρό, γλυκό ή ακόμη και σε μολυσμένο νερό, στη θάλασσα ή σε λίμνες, καθώς και σε ξηρά μη κατάλληλη για την παραγωγή τροφής.</p>
			<p id="p20">Στην κορυφή αυτών των πλεονεκτημάτων, η άλγη- τουλάχιστον στη θεωρία- θα μπορούσε να μεγαλώσει καλύτερα με τη χρήση διοξειδίου του άνθρακα ως τροφής και οργανικού υλικού όπως τα αστικά λύματα.</p>
			<p id="p21">«Πρέπει να αποδείξουμε αυτά τα δύο πράγματα για να μπορούμε να πούμε ότι πράγματι έχουμε ένα δωρεάν γεύμα», αναφέρει χαρακτηριστικά η Lisa Colosi, καθηγήτρια πολιτικής και περιβαλλοντικής μηχανικής στο πανεπιστήμιο της Virginia.</p>
			<p id="p22">Αποδεικνύοντας ότι η άλγη μπορεί να ανθίσει με αυξημένα ποσά είτε διοξειδίου του άνθρακα είτε με αστικά λύματα, επιβεβαιώνονται και οι οικολογικές-βιομηχανικές δυνατότητές της. Οι δυνατότητες αυτές είναι ο καθαρισμός των μολυσμένων υδάτων-κάτι που μέχρι τώρα αποτελεί αρκετά δαπανηρή διαδικασία- και η μείωση των εκπομπών του διοξειδίου του άνθρακα. «Η κύρια αρχή στη βιομηχανική οικολογία είναι να προσπαθήσουμε να χρησιμοποιήσουμε τα απόβλητά μας ώστε να παράγουμε κάτι με αξία», αναφέρει η Colosi.</p>
			<p id="p23">Μεταφρασμένο και προσαρμοσμένο από:</p>
			<p id="p24">University of Virginia (2008, August 19). Algae: Biofuel Of The Future?. ScienceDaily. Retrieved August 21, 2008, from http://www.sciencedaily.com­ /releases/2008/08/080818184434.htm</p>
			<p id="p25">earthsos.gr/earthsos.blogspot.com</p>
			<p id="p26">Αναρτήθηκε από satel444 στις 19.8.08</p>
			<p id="p27">Ένα στα πέντα είδη φυτών της Γερμανίας μπορούν να χάσουν μέρη της τωρινής εξάπλωσής τους, αποκαλύπτει έρευνα από επιστήμονες τους Helhmoltz κέντρου περιβαλλοντικής έρευνας(UFZ), του ινστιτούτου Potsdam για την μελέτη των κλιματικών επιπτώσεων(PIK) και του γαλλικού ινστιτούτου d’Ecologie Alpine.</p>
			<p id="p28">Οι κατανομές των ειδών θα μεταβληθούν σαν αποτέλεσμα της κλιματικής αλλαγής. Αυτό θα μπορούσε να έχει μια δραματική επίπτωση ιδιαίτερα στη βλάστηση της νοτιοδυτικής και ανατολικής Γερμανίας. Οι ερευνητές έχουν προβλέψει και καταγράψει πως οι κλίμακες ενός συνόλου 845 ευρωπαϊκών φυτικών ειδών θα αλλάξουν λαμβάνοντας υπόψη τρία διαφορετικά σενάρια.</p>
			<p id="p29">Ακόμη και μέτρια αλλαγή τους κλίματος καθώς και περιορισμένες αλλαγές στη χρήση της γης μπορεί να σημαίνει δυσμενείς επιπτώσεις στη χλωρίδα, αναφέρουν ερευνητές στο παρόν τεύχος του Biology Letters. Η έρευνα δείχνει πόσο σημαντικό είναι να περιορίσουμε την παγκόσμια υπερθέρμανση σε δύο βαθμούς κελσίου πάνω από τα προ-βιομηχανικά επίπεδα με στόχο να διατηρήσουμε την ευρεία βιοποικιλότητα στα φυτικά είδη.</p>
			<p id="p30">Τα σενάρια που χρησιμοποιήθηκαν για την εξαγωγή των συμπερασμάτων βασίζονται σε αύξηση 2.2, 2.9, και 3.8 βαθμών κελσίου μέχρι το 2080. Οι επιπτώσεις της κλιματικής αλλαγής θα καταλήξουν σε τοπικές απώλειες της χλωρίδας.</p>
			<p id="p31">Η μείωση στην κατανομή των φυτών είναι μία γενική τάση, αν και μερικά κεντρικά και νότια ευρωπαϊκά είδη μετακινούνται σε περιοχές της Γερμανίας στις οποίες δεν είχαν καταγραφεί ποτέ ξανά. Οι επιπτώσεις θα ποικίλουν από περιοχή σε περιοχή, με την μεγαλύτερη μείωση στην ποικιλότητα των ειδών να παρατηρείται πιθανόν στη βορειο-ανατολική και νοτιο-δυτική Γερμανία. Τα αποτελέσματα στις προσομοιώσεις γίνονται μεγαλύτερα καθώς η θερμοκρασία αυξάνεται. Με μέτρια θέρμανση 2.2 βαθμών κελσίου, περίπου το 7% των ειδών θα χάσουν περισσότερο από τα 2/3 των τωρινών εξαπλώσεών τους. Με μια αύξηση 3.8 βαθμών κελσίου το ποσοστό των ειδών φτάνει το 20%.</p>
			<p id="p32">«Πολλά φυτικά είδη μπορούν να χάσουν τον οικολογικό τους ρόλο σε ενδιαιτήματα όπως τα βουνά ή οι άγονες εκτάσεις», εξηγεί ο Sven Pompe από το UFZ. Τα μεταναστευτικά είδη από τη νότια Ευρώπη δεν μπορούν να αναπληρώσουν τις απώλειες, δείχνουν τα μοντέλα. Για παράδειγμα το φυτό κάλθα η ελοχαρής(Caltha palustris), είναι ένα από τους χαμένους της κλιματικής αλλαγής.</p>
			<p id="p33">Οι αλλαγές στις περιβαλλοντικές συνθήκες στα διάφορα σενάρια έχουν σαν αποτέλεσμα την τοπική εξαφάνιση διάφορων ειδών. Αντίθετα, η κοινή καρυδιά(Junglans regia), που μεταφέρθηκε βόρεια των Άλπεων από τους Ρωμαίους, θα βρει περισσότερες περιοχές με ιδανικότερες συνθήκες και μπορεί να επεκταθεί στην ανατολική Γερμανία.</p>
			<p id="p34">Μεταφρασμένο και προσαρμοσμένο από:</p>
			<p id="p35">Helmholtz Association of German Research Centres (2008, August 18). Climate Change Threatens One In Five Plant Species In Germany. ScienceDaily. Retrieved August 19, 2008, from http://www.sciencedaily.com­/releases/2008/08/080813102725.htm</p>
			<p id="p36">Journal reference:</p>
			<p id="p37">Pompe et al. Climate and land use change impacts on plant distributions in Germany. Biology Letters, 2008; 1 (-1): -1 DOI: 10.1098/rsbl.2008.0231</p>
			<p id="p38">earthsos.gr/earthsos.blogspot.com</p>
			<p id="p39">Καλές διακοπές!..</p>
			<p id="p40">χωρίς άγχος και διάβασμα..</p>
			<p id="p41">Ξανά στις 15 Αυγούστου..</p>
			<p id="p42">Take nothing but pictures.</p>
			<p id="p43">earthsos.gr/earthsos.blogspot.com</p>
			<p id="p44">Αναρτήθηκε από satel444 στις 3.8.08</p>
			<p id="p45">Μόλις τρία χρόνια αφού ανακαλύφθηκε, ένα νέο είδος πιθήκου απειλείται με εξαφάνιση σύμφωνα με την εταιρία προστασίας της άγριας ζωής, που πρόσφατα δημοσίευσε την πρώτη πληθυσμιακή καταγραφή από το απειλούμενο πρωτεύον. Γνωστό και ως «kipunji», το μεγάλο αυτό πρωτεύον που κατοικεί στα δάση, αριθμεί 1,117 άτομα, σύμφωνα με μια νέα μελέτη που δημοσιεύθηκε στο τεύχος Ιουλίου του περιοδικού Oryx.</p>
			<p id="p46">Η εκτίμηση του πληθυσμού ήταν το αποτέλεσμα περισσότερων από 2,800 ωρών δουλειάς στο πεδίο από ερευνητές της WCS στα Νότια υψίπεδα και τα βουνά Udzungwa στην Τανζανία όπου το kipunji ανακαλύφθηκε. Η ομάδα βρήκε ότι το εύρος όπου ζει η ο πίθηκος περιορίζεται στα 6,82 τετραγωνικά μίλια(17,69 τετραγωνικά χιλιόμετρα) δάσους σε δύο απομονωμένες περιοχές.</p>
			<p id="p47">Οι συντελεστές ανακάλυψαν επίσης ότι ένα μεγάλο μέρος του ενδιαιτήματος των πιθήκων υποβαθμίζεται σημαντικά από την παράνομη υλοτομία και τη μετατροπή σε καλλιεργήσιμα εδάφη. Επί πρόσθετα, ο πίθηκος αυτός είναι στόχος και των λαθροκυνηγών. Εξαιτίας όλων αυτών των απειλών, η WCS(World Conservation Society) προτείνει ότι το kipunji πρέπει να τοποθετηθεί από την παγκόσμια ένωση προστασίας (IUCN) σαν είδος προς εξαφάνιση σε κρίσιμη κατάσταση(critically endangered)- που σημαίνει ότι το είδος είναι πολύ πιθανό να εξαφανιστεί αν δεν γίνουν άμεσα προσπάθειες διατήρησης.</p>
			<p id="p48">Εκτός από το χαρακτηρισμό της IUCN, η WCS επενδύει στην προστασία και αποκατάσταση του ενδιαιτήματος του kipunji που έχει μείνει καθώς και στην εκπαίδευση των κατοίκων της περιοχής ώστε να βοηθήσουν στη διατήρηση του είδους.</p>
			<p id="p49">Το kipinji άρχισε να γίνεται γνωστό το 2005 όταν μια ομάδα επιστημόνων καθοδηγούμενη από το WCS ανακοίνωσε την ανακάλυψή του. Έπειτα το 2006, ο πίθηκος αυτός έγινε πάλι γνωστός όταν αναλύσεις DNA αποκάλυψαν ότι το είδος αντιπροσωπεύει ένα τελείως νέο γένος πρωτευόντων- το πρώτο από το 1923.</p>
			<p id="p50">Μεταφρασμένο και προσαρμοσμένο από:</p>
			<p id="p51">Wildlife Conservation Society (2008, August 2). Newly Discovered Monkey Is Threatened With Extinction. ScienceDaily. Retrieved August 3, 2008, from http://www.sciencedaily.com/releases/2008/07/080728192930.htm</p>
			<p id="p52">earthsos.gr/earthsos.blogspot.com</p>
			<p id="p53">Επισκεφτείτε το νέο portal για την κλιματική αλλαγή:</p>
			<p id="p54">Mάθετε πρώτοι τα νέα του πλανήτη μας</p>
			<p id="p55">Σε reader</p>
			<p id="p56">Θέματα</p>
		</body>
	</text>
</cesDoc>
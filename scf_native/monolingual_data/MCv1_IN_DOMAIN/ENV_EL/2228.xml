<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>Μη μαδάτε τη Μαργαρίτα: ρύπανση</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>Μη μαδάτε τη Μαργαρίτα: ρύπανση</title>
						<author></author>
						<imprint>
							<publisher></publisher>
							<pubDate>2010-09-01 16:25:53.0</pubDate>
							<eAddress>http://oikomargarita.blogspot.com/search/label/%CF%81%CF%8D%CF%80%CE%B1%CE%BD%CF%83%CE%B7</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="el"/>
			</langUsage>
			<textClass>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/ENV_EL/2228.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">Ενημερωμένος Πολίτης = Ενεργός Πολίτης! Αγωνίζεται για ποιότητα ζωής, καθαρό περιβάλλον, κατάλληλο πόσιμο νερό, προστασία φυσικού και πολιτιστικού πλούτου, καταπολέμηση κλιματικής αλλαγής, καθαρή ενέργεια, ενεργειακή απόδοση, καθαρή βιομηχανία, περιβαλλοντική ευθύνη. Για πρόσβαση στην περιβαλλοντική πληροφόρηση και συμμετοχή στη λήψη αποφάσεων. Ενεργοί Πολίτες = Δύναμη, αξιοπρέπεια και σθένος.</p>
			<p id="p2">Εμφάνιση νεότερων αναρτήσεων με την ετικέτα ρύπανση. Εμφάνιση παλαιότερων αναρτήσεων</p>
			<p id="p3">Εμφάνιση νεότερων αναρτήσεων με την ετικέτα ρύπανση. Εμφάνιση παλαιότερων αναρτήσεων</p>
			<p id="p4">22 Οκτ 2009</p>
			<p id="p5">Οι πρώτες διώξεις για τη ρύπανση της λίμνης Κορώνειας, ασκήθηκαν στους νόμιμους εκπροσώπους 20 βιομηχανικών μονάδων, που φέρονται να είναι υπεύθυνοι για την εν λόγω κατάσταση που επικρατεί στη λίμνη, από την Εισαγγελία Πρωτοδικών Θεσσαλονίκης, σύμφωνα με δημοσίευμα της εφημερίδας «Ελευθεροτυπία».</p>
			<p id="p6">Η προκαταρκτική εξέταση της Εισαγγελίας Πρωτοδικών Θεσσαλονίκης άρχισε το 2007, αλλά μέχρι σήμερα δεν έγινε γνωστό αν ευθύνονται δημόσιοι υπάλληλοι -μέλη της διοίκησης- για την ανυπαρξία ελέγχων.</p>
			<p id="p7">Το εν λόγω σκέλος της έρευνας, ανατέθηκε στο Σώμα Ελεγκτών Επιθεωρητών Δημόσιας Διοίκησης του υπουργείου Εσωτερικών, που δεν έχει υποβάλει ακόμη πόρισμα, ώστε να προχωρήσει η ποινική διαδικασία.</p>
			<p id="p8">Δεν έχουν κληθεί να δώσουν εξηγήσεις τα μέλη της προηγούμενης και της τωρινής διοίκησης της Νομαρχίας Θεσσαλονίκης, της Περιφέρειας Κεντρικής Μακεδονίας και των όμορων δήμων σε σχέση με τους ελέγχους, τα διαχειριστικά θέματα και την εφαρμογή του «μάστερ πλαν» για τη λίμνη Κορώνεια.</p>
			<p id="p9">Ο αρμόδιος για θέματα περιβάλλοντος εισαγγελέας Στέφανος Ζαρκαντζιάς, άσκησε ποινική δίωξη για «υποβάθμιση- ρύπανση περιβάλλοντος», σε βάρος ιδιοκτητών και νόμιμων εκπροσώπων των βαφείων, βουστασίων, μιας γαλακτοβιομηχανίας, μιας βιομηχανίας κατασκευής μεταλλικών μαγειρικών σκευών, που είναι εγκατεστημένες γύρω από τη λίμνη Κορώνεια.</p>
			<p id="p10">Τις παραβάσεις βεβαίωσε, στο πλαίσιο της προκαταρκτικής έρευνας, η Ειδική Υπηρεσία Επιθεωρητών Περιβάλλοντος του πρώην ΥΠΕΧΩΔΕ και σχηματίστηκε δικογραφία σε βάρος των ιδιοκτητών, διευθυντών και των νόμιμων εκπροσώπων των Ανώνυμων Εταιρειών και των Εταιρειών Περιορισμένης Ευθύνης, που λειτουργούν γύρω από την Κορώνεια.</p>
			<p id="p11">Οι εν λόγω βιομηχανικές μονάδες, φέρονται ότι εκφόρτωναν τα λύματά τους απευθείας στη λίμνη, χωρίς τον απαιτούμενο βιολογικό καθαρισμό και δεν εφάρμοσαν τη νομοθεσία για τη διασφάλιση των κατώτατων ρύπων.</p>
			<p id="p12">Αποτέλεσμα ήταν να υποβαθμιστεί η υδροχημική κατάσταση του νερού της λίμνης και να καταστεί επικίνδυνη για την πανίδα της περιοχής, αφού το νερό σήμερα είναι ακατάλληλο για κάθε χρήση.</p>
			<p id="p13">Σε ανακοίνωσή τους οι Οικολόγοι Πράσινοι επισημαίνουν:</p>
			<p id="p14">ΖΗΤΕΙΤΑΙ ΠΡΟΜΗΘΕΑΣ ΓΙΑ ΤΗΝ ΚΟΡΩΝΕΙΑ!</p>
			<p id="p15">Απαραίτητη η απόδοση ευθυνών αλλά οφείλουμε να ζωντανέψουμε τη λίμνη</p>
			<p id="p16">Οι ποινικές διώξεις που ασκήθηκαν σε βάρος των ιδιοκτητών είκοσι βιομηχανικών και βιοτεχνικών εγκαταστάσεων για ρύπανση της λίμνης Κορώνειας, όπως φαίνεται ήρθαν πολύ αργά. Η λίμνη έχει πεθάνει προ πολλού. Επιπλέον, οι περισσότερες από αυτές έχουν πάψει να λειτουργούν ενώ, όταν ήταν ακόμη καιρός και οι οικολογικές οργανώσεις της Θεσσαλονίκης είχαν εξασφαλίσει απόφαση του Συμβουλίου της Επικρατείας για κλείσιμο των παράνομων βιομηχανιών, κανείς δεν την εφάρμοσε.</p>
			<p id="p17">Για το θέμα της Κορώνειας είχε κληθεί να καταθέσει πρώτος από τον εισαγγελέα Πρωτοδικών Θεσσαλονίκης κ. Βασ. Φλωρίδη, αμέσως μετά το μαζικό θάνατο πουλιών το Σεπτέμβριο του 2007, ο νομαρχιακός σύμβουλος Μιχάλης Τρεμόπουλος, ο οποίος κατέθεσε ογκώδη φάκελο με στοιχεία για τους υπεύθυνους της καταστροφής της λίμνης. Ο Μ. Τρεμόπουλος κατέθεσε στη συνέχεια επιπλέον στοιχεία που αφορούν τα αμφιλεγόμενα έργα αποκατάστασης της λίμνης και στους Επιθεωρητές Ελεγκτές Δημόσιας Διοίκησης, τα οποία συμπλήρωνε όσο ερχόταν στη διάθεσή του επιβαρυντικά στοιχεία για την πολιτική της νομαρχιακής διοίκησης Ψωμιάδη αλλά και της Περιφέρειας Κ. Μακεδονίας. Ταυτόχρονα, μαζί με τον νομαρχιακό σύμβουλο κ. Ν. Γιαννόπουλο, κατέθεσε σχετική μηνυτήρια αναφορά στον εισαγγελέα.</p>
			<p id="p18">Η έρευνα των Επιθεωρητών προχώρησε μετά από παραγγελία του αρμόδιου για θέματα περιβάλλοντος εισαγγελέα κ. Στέφ. Ζαρκαντζιά και χωρίστηκε σε τρία τμήματα: την ανεπάρκεια των ελέγχων των βιομηχανιών και τη μείωση των όποιων προστίμων από τη Νομαρχία, τη μη ολοκλήρωση του αποχετευτικού δικτύου του Λαγκαδά και τις σκοτεινές πλευρές των έργων αποκατάστασης της λίμνης, που χειρίζεται τοπικά η Νομαρχία Θεσσαλονίκης.</p>
			<p id="p19">Οι οικολογικές οργανώσεις της Θεσσαλονίκης προσπαθούν να κάνουν ό,τι μπορούν για το πολύπαθο οικοσύστημα της λίμνης, τόσο με νομικά όσο και με όποια άλλα μέσα είναι πρόσφορα. Οι Οικολόγοι Πράσινοι βοηθούν επίσης με τις δικές τους δυνάμεις, καθώς και πολλά μέλη τους είναι και μέλη αυτών των οργανώσεων και έχουν μακρόχρονη εμπλοκή με το ζήτημα.</p>
			<p id="p20">Υπενθυμίζουμε ότι ο προσφάτως εκλεγείς ευρωβουλευτής του κόμματος Μιχάλης Τρεμόπουλος, όχι μόνο κινεί το θέμα εδώ και χρόνια αλλά τον περασμένο Απρίλιο έκανε μια ολοκληρωμένη παρουσίαση του ζητήματος στην Ευρωπαϊκή Επιτροπή και σε ειδική εκδήλωση των Οικολόγων Πράσινων στο Ευρωκοινοβούλιο, που συνοδεύτηκε από ερώτηση των Πράσινων . Πριν ένα μήνα (7-9-09) ο Μ. Τρεμόπουλος κατέθεσε ειδική ερώτηση σε σχέση με την ανταπόκριση της ελληνικής κυβέρνησης στη διαδικασία παράβασης που κίνησε η Επιτροπή εναντίον της Ελλάδας σχετικά με την τροποποίηση του προγράμματος αποκατάστασης της λίμνης Κορώνειας . Στις 2-9-09 είχε προηγηθεί και ειδική συνάντηση του Μ. Τρεμόπουλου με τον επίτροπο περιβάλλοντος της ΕΕ κ. Σ. Δήμα, κατά την οποία τέθηκε και το ζήτημα της Κορώνειας.</p>
			<p id="p21">Σύμφωνα με την Κομισιόν, τα μέτρα προστασίας της Κορώνειας εφαρμόζονται με αργούς ρυθμούς. Οι παράνομες γεωτρήσεις συνεχίζονται, δεν έχουν καθιερωθεί νέες μέθοδοι άρδευσης και δεν έχει κατασκευαστεί το προβλεπόμενο αποχετευτικό δίκτυο για τα αστικά λύματα στον Λαγκαδά. Η Επιτροπή εκτιμά ότι η Ελλάδα δεν έλαβε επαρκή μέτρα για την πρόληψη της υποβάθμισης της λίμνης και της όχλησης της πανίδας και της χλωρίδας και για το λόγο αυτό ξεκίνησε διαδικασία παραπομπής της χώρας στο Ευρωδικαστήριο .</p>
			<p id="p22">Από το Στρασβούργο όπου βρίσκεται ο ευρωβουλευτής Μιχάλης Τρεμόπουλος δήλωσε σχετικά:</p>
			<p id="p23">«Οι ευθύνες για το έγκλημα που έγινε στην Κορώνεια πρέπει να βρεθούν και να αποδοθούν. Η επίμονη στάση μας, όμως, έχει κύριο και ξεκάθαρο στόχο την επίλυση των προβλημάτων, τη σωτηρία της λίμνης και την αναβάθμιση της ποιότητας ζωής των κατοίκων της περιοχής.</p>
			<p id="p24">Είναι σαφές ότι παρά την αναγκαιότητα των Επιμηθέων που εξετάζουν τι πήγε στραβά μετά από χρόνια, είναι μεγάλη ανάγκη γι’ αυτή τη χώρα να υπάρξουν και Προμηθείς που να προβλέπουν και να λαμβάνουν μέτρα έγκαιρα. Και από αυτούς έχουμε μεγάλη έλλειψη στη χώρα μας".</p>
			<p id="p25">Περισσότερες πληροφορίες: Μ. Τρεμόπουλος, 6982 689868</p>
			<p id="p26">Τα εργοστάσια της ΔΕΗ στην Πτολεμαΐδα είναι τα πλέον ρυπογόνα</p>
			<p id="p27">Οι τέσσερις ατμοηλεκτρικοί σταθμοί της ΔΕΗ στο λεκανοπέδιο της Πτολεμαΐδας είναι από τα πλέον ρυπογόνα εργοστάσια στη χώρα μας.</p>
			<p id="p28">Το ελληνικό κράτος κωφεύει επί δεκαετίες στις διαμαρτυρίες των κατοίκων για περιορισμό της ρύπανσης.</p>
			<p id="p29">Μία μη κυβερνητική οργάνωση, το ίδρυμα Μαραγκοπούλου για τα δικαιώματα του ανθρώπου αποφάσισε να δραστηριοποιηθεί προκειμένου να βελτιωθεί η ζωή των ανθρώπων που ζουν στην περιοχή.</p>
			<p id="p30">Το ίδρυμα κατέθεσε προσφυγή στην Ευρωπαϊκή Επιτροπή Κοινωνικών Δικαιωμάτων κατά του ελληνικού κράτους και η επιτροπή απεφάνθη ότι επί δεκαετίες το κράτος δεν προέβλεψε τις βλαβερές συνέπειες στο περιβάλλον, ούτε ανέπτυξε στρατηγικές πρόληψης των κινδύνων για την υγεία των κατοίκων της περιοχής.</p>
			<p id="p31">Αν και η απόφαση δεν είναι δεσμευτική, εντείνει την πίεση προς το ελληνικό κράτος να προβεί σε ριζικές αλλαγές προκειμένου να διαφυλαχθεί η δημόσια υγεία και το περιβάλλον.</p>
			<p id="p32">Στην Ευρωπαϊκή Επιτροπή Κοινωνικών Δικαιωμάτων μπορούν να προσφύγουν και μη κυβερνητικές και άλλες οργανώσεις, χωρίς να έχουν εξαντλήσει πρώτα όλα τα ένδικα μέσα της χώρας τους. Δεν απαιτείται ο φορέας που προσφεύγει να στοιχειοθετήσει ότι έχει έννομο συμφέρον.</p>
			<p id="p33">Οι κάτοικοι του δημοτικού διαμερίσματος Ακρίνης Κοζάνης συνεχίζουν την κατάληψη των ταινιοδρόμων μεταφοράς λιγνίτη του ατμοηλεκτρικού σταθμού της ΔΕΗ στον Άγιο Δημήτριο ζητώντας τη μετεγκατάσταση του οικισμού τους.</p>
			<p id="p34">Όπως ισχυρίζονται οι κάτοικοι της περιοχής σε περίπτωση που δεν ικανοποιηθούν τα αιτήματά τους θα συνεχίσουν τις κινητοποιήσεις τους επ' αόριστον.</p>
			<p id="p35">-------------------------------------------------------------------------------</p>
			<p id="p36">http://www.skai.gr/articles/news/environment/Οικολογική-καταστροφή/</p>
			<p id="p37">Εκατό χιλιάδες τόνοι τέφρας που εκλύονται από τις καμινάδες των ατμοηλεκτρικών σταθμών πνίγουν τους κατοίκους της Πτολεμαΐδας, αλλά και μολύνουν το περιβάλλον της περιοχής, καταδεικνύει έρευνα του ΣΚΑΪ.</p>
			<p id="p38">Εκατό χιλιάδες τόνοι τέφρας που εκλύονται από τις καμινάδες των ατμοηλεκτρικών σταθμών πνίγουν τους κατοίκους της Πτολεμαΐδας, ενώ 155.000 τόνοι λιγνίτη εξορύσσονται καθημερινά. Η τέφρα και η εξόρυξη του λιγνίτη ευθύνονται για τις αυξημένες εκπομπές αιωρούμενων μικροσωματιδίων.</p>
			<p id="p39">Την ίδια ώρα σημαντικό πλήγμα δέχεται και ο υπόγειος υδροφόρος ορίζοντας.</p>
			<p id="p40">Το νερό είναι χαμηλής ποιότητας. Ο δήμαρχος Κοζάνης Πάρις Κουκουλόπουλος αναφέρει ότι το νερό που δεν έχει μολυνθεί βρίσκεται στα 400 μέτρα βάθος.</p>
			<p id="p41">Ειδικοί επιστήμονες προειδοποιούν για τη σοβαρή ποιοτική και ποσοστική υποβάθμιση των κρίσιμων φυσικών πόρων της περιοχής.</p>
			<p id="p42">Ανήσυχοι οι κάτοικοι από την μελέτη της Ιατρικής Σχολής Θεσσαλονίκης</p>
			<p id="p43">Αυξάνονται τα τελευταία χρόνια τα προβλήματα υγείας των κατοίκων Κοζάνης και Πτολεμαΐδας, εξαιτίας της λειτουργίας των σταθμών παραγωγής ενέργειας, αναφέρει πανεπιστημιακή μελέτη της Ιατρικής Σχολής Θεσσαλονίκης.</p>
			<p id="p44">Τα στοιχεία της μελέτης δείχνουν αύξηση των κρουσμάτων σε ρινίτιδες, παιδικό άσθμα και πνευμονοπάθειες.</p>
			<p id="p45">Οργανώσεις και φορείς στην Κοζάνη ζητούν να κλείσουν οι σταθμοί της ΔΕΗ στο Αμύνταιο και στην Πτολεμαϊδα και να ληφθούν μέτρα για την προστασία της υγείας των κατοίκων.</p>
			<p id="p46">Μας λέει ο Θανάσης Παντελόγλου:</p>
			<p id="p47">"Το ειδατε; ;; Το ακουσατε ;;;</p>
			<p id="p48">Ο Δήμαρχος Oινοφύτων έβαλε οικολογικά φυσεκλίκια και βγήκε στο Μεϊντάνι γιατί, λεει, χτες ο Ασωπός ήταν Μαύρος !!!!!! Έψαξε, λεει, αλλά δεν βρήκε "μπούκα εργοστασίου" πυ να ξερνούσε το μαύρο υγρό!!! (ο καυμενος θα λασπωθηκε! πρωταρης ειναι, δεν ξερει τα κατατοπια!!!). Ήταν εργοστάσιο !!!, για αυτό είναι σίγουρος!! (και οχι ο βιολογικός του Δήμου). Λύκος στα πρόβατα λοιπόν συγχωριανοί !!!!. Την συνταγή την ξέρει, μια εργολαβία του χρειάζεται!." Πρέπει να καθαρίσει ξανά το υπεχωδε την όχθη απο τα καλάμια, αυτό χρειάζεται ο Ασωπός, κατα την γνώμη του, για να βλέπουν τις μπούκες να ξερνούν!!! (Άλλο αν ειναι δικιά του δουλειά η χαρτογράφηση και οριοθέτηση Ασωπού με ζώνες προστασίας παρα Ασώπιες και δρόμους και αρνείται να την κάνει!!). Χτες κάλεσε τους ελεγχτές Περιβαλλοντος και θα πάνε σήμερα για δείγματα!!! (Αυτοί και αν είναι σαϊνια. Τσακμάκια μοναχά!!! Ελέγχουν με ραντεβού !! (σαν τους γιατρους του ΙΚΑ!!). Είχε τόση αγωνία για τα συμβάντα ο δήμαρχος, που σήμερα πρωι δεν πήγε να ελέγξει!!!. αν το ποτάμι είναι καθαρό ή βρώμικο! (το θεωρεί ταπεινό, αυτός είναι εκπρόσωπος του ΘΕΟΥ στο τόπο και ξέρει!!). Ο ίδιος θεωρεί ότι καθαρά νερά (άραγε απο που;;) πρέπει να πέφτουν στον Ασωπό για να αραιώνει την βρώμα!! (έτσι παραδέχτηκε εμμέσως το κόλπο που έκανε την ημέρα επίσκεψης των βουλευτών!! μαζι με τα κόκκινα χαλιά για Μητσοτάκη!!</p>
			<p id="p49">Ανάθεμα τους είναι τελικά επικίνδυνοι, και άλλος χρόνος περνάει !! και άλλο μωρό 2,5 χρόνων διεγνώσθει με θανατηφόρα -οξεία Λευχαιμία. Που θα παει το έγκλημα αυτό ;;; Και να σκεφτεί κανείς ότι απλά την Πέμπτη το πρωί, αρκεστήκαμε να τους ξεφωνήσουμε ΕΠΩΝΥΜΩΣ απο το ΣΚΑΙ! Αν τους τα ξαναρίξουμε θα κανουν ΕΠΑΝΑΣΤΑΣΗ!!! αυτός και ο Θειος του!!! Φίλοι ξεσηκωθείτε ! Επαναστατικοί καιροί έρχονται"!!!!</p>
			<p id="p50">και λέμε: Ο Μαλιακός Κόλπος θα ζήσει. Είναι το σπίτι μας!</p>
			<p id="p51">homus consious ....</p>
			<p id="p52">Μέτρα επί το αυστηρότερο για τις οριακές τιμές του καρκινογόνου εξασθενούς χρωμίου, προτίθεται να λάβει η Ευρωπαϊκή Επιτροπή, επανεξετάζοντας την «χαλαρή» μέχρι σήμερα πολιτική της στο τομέα αυτό αλλά και την αναποφασιστικότητα της Ελλάδας να αντιμετωπίσει την ανεξέλεγκτη βιομηχανική ρύπανση.</p>
			<p id="p53">Προτείνει μάλιστα μέχρι να αναθεωρηθεί η σχετική ευρωπαϊκή οδηγία η οποία θα χρειαστεί δύο χρόνια, η Ελλάδα να θεσπίσει αυστηρές προδιαγραφές που θα προστατεύσουν την κοινωνία (εργαζόμενους και πολίτες) από την εγκληματική δράση των βιομηχανιών. . .</p>
			<p id="p54">Κάτοικοι της Θήβας,</p>
			<p id="p55">• Για πόσο ακόμη θα πίνουμε ακριβό και με εξασθενές χρώμιο νερό;• Ως πότε οι εργάτες στα εργοστάσια θα αργοπεθαίνουν από την ασυδοσία των βιομηχάνων;</p>
			<p id="p56">• Γιατί η κυβέρνηση της ΝΔ βάζει πλάτη στους βιομηχάνους σε βάρος της ζωής των εργατών;</p>
			<p id="p57">• Γιατί η Νομαρχία και ο Δήμος που κυβερνά το ΠΑΣΟΚ στηρίζουν αυτή την εγκληματική πολιτική σε βάρος μας;</p>
			<p id="p58">• Το «δικό μας» διυλιστήριο θα λύσει το πρόβλημα του νερού;</p>
			<p id="p59">• Τι θα γίνει με τους αγρότες ; Από πού θα ποτίζουν τα χωράφια τους ;</p>
			<p id="p60">• Η νέα χωματερή λύνει το πρόβλημα των σκουπιδιών ;</p>
			<p id="p61">• Το εργοστάσιο καύσης που συζητιέται, είναι η ενδεδειγμένη λύση για την τόσο επιβαρημένη περιοχή μας ;</p>
			<p id="p62">• Γιατί η «πράσινη» Ευρωπαϊκή Ένωση στηρίζει την κερδοφορία των μονοπωλίων;</p>
			<p id="p63">Για όλα τα παραπάνω σας καλούμε στην συγκέντρωση το Σάββατο 11 Απρίλη στις 11.30 π.μ., στην Κεντρική πλατεία Θήβας που οργανώνει Επιτροπή Αγώνα από κατοίκους και συνδικαλιστές της πόλης.</p>
			<p id="p64">Να διεκδικήσουμε καθαρό και φθηνό νερό χωρίς βαρέα μέταλλα. Να απαιτήσουμε δουλειά χωρίς τον αργό θάνατο από εξασθενές , κάδμιο , μόλυβδο κ. α. Να απαιτήσουμε ζωή και δουλειά όπως μας αξίζει.</p>
			<p id="p65">Ομιλητές: Παντελόγλου Αθανάσιος, Ρωμανάς Παναγιώτης, Ξένος Ευάγγελος</p>
			<p id="p66">Ενδιαφέρον άρθρο του Νίκου Μπελαβίλα για την περιβαλλοντική και πολεοδομική κρίση που εντείνεται στο Θριάσιο!</p>
			<p id="p67">Ο Νίκος Μπελαβίλας διδάσκει πολεοδομία στη Σχολή Αρχιτεκτόνων του ΕΜΠ. Το κείμενο βασίζεται σε ομιλία στην ημερίδα με τίτλο “Θριάσιο SOS” της Επιτροπής Αγώνα κατά των επεκτάσεων των ΕΛΠΕ, που έλαβε χώρα στην Ελευσίνα στις 15 Μαρτίου 2009.</p>
			<p id="p68">Κλικ στον τίτλο για το πλήρες άρθρο.</p>
			<p id="p69">Βρήκα στο ιστολόγιο της Συμπαράταξης Βοιωτών http://symparataxi.blogspot.com/2009/04/h.html το ενδιαφέρον σχόλιο - άρθρο του δημοσιογράφου κ. Προκόπη Δούκα, σχετικά με τα αποτελέσματα της Ημερίδας που πραγματοποιήθηκε πρόσφατα από το Πανεπιστήμιο Αθηνών για τον Ασωπό και σημειώνω με τη σειρά μου κάποια από τα σημεία:</p>
			<p id="p70">Πράγματι, μερικά αποσπάσματα συμφωνούν απόλυτα με τα όσα έχουμε όλοι όσοι ασχολούμαστε με το ζήτημα, κατ'επανάληψη αναφέρει με ανακοινώσεις και προκηρύξεις. Ειδικότερα, είναι σημαντικό ότι και οι τέσσερις επιστήμονες συμφώνησαν οτι το πρόβλημα είναι απολύτως υπαρκτό και βεβαιωμένο και ότι χρειάζεται άμεση αντιμετώπιση, με περισσότερους ελέγχους, διοικητικά μέτρα, άμεση ενίσχυση των μηχανισμών και κυρίως πολιτική βούληση - πρώτα για να σταματήσουν οι περίπου 400 βιομηχανίες της περιοχής να ρυπαίνουν και δεύτερον για να αποκατασταθεί (καθαριστεί) η μέχρι τώρα βλάβη (κάτι που μπορεί να μην είναι εφικτό ούτε τα επόμενα 30 χρόνια)!!!</p>
			<p id="p71">Διατυπώθηκε επίσης ότι το χρώμιο (Cr) που είναι αβλαβές (ή και ωφέλιμο ως ιχνοστοιχείο στον οργανισμό) στην τρισθενή του μορφή, γίνεται τοξικό όταν είναι εξασθενές!</p>
			<p id="p72">Ότι τα νερά του Ασωπού μπορεί να μετρηθούν “καθαρά” σε κάποια σημεία, αλλά αυτό δεν σημαίνει τίποτα, γιατί τα πετρώματα της κοίτης του, που είναι πολύ εύκολα διαπερατά, βοηθούν τη ρύπανση να περάσει πολύ γρήγορα στο υπέδαφος - και τελικά να μολύνει τον υδροφόρο ορίζοντα, που είναι και το μεγαλύτερο πρόβλημα. Από εκεί, μέσω και των γεωτρήσεων, μολύνεται όλο το έδαφος εκ νέου, καθώς το νερό αυτό χρησιμοποιείται για πότισμα.</p>
			<p id="p73">Ότι η επιβάρυνση της υγείας των κατοίκων (με την κατακόρυφη αύξηση των καρκίνων) είναι σαφής, αλλά πολύ δύσκολη να εξηγηθεί και να τεκμηριωθεί επιστημονικά, με την έννοια οτι η υγεία είναι μια ιδιαίτερα πολύπλοκη υπόθεση, όπως και ο οργανισμός.</p>
			<p id="p74">Μπράβο στην καθηγήτρια Ιατρικής Πολυξένη Νικολοπούλου που είπε ότι “δεν χρειάζεται να πεθάνουν όλοι οι κάτοικοι από καρκίνο, για να διαπιστώσουμε τη σχέση ρύπανσης και επιπτώσεων στην υγεία”. Οι επιβαρύνσεις έρχονται από πολλούς παράγοντες - και πρέπει (οι γνωστές τουλάχιστον) να αντιμετωπιστούν άμεσα. Συνέστησε δε ιδιαίτερη προσοχή για τις εγκύους στην περιοχή, καθώς το έμβρυο είναι η πιο ευάλωτη στη ρύπανση ανθρώπινη μορφή.</p>
			<p id="p75">Διατυπώθηκε είπης ότι "οι κάτοικοι πίνουν εδώ και καιρό νερό από την καθαρή παροχή της γειτονικής Μαυροσουβάλας (για τον Ωρωπό). Ωστόσο, είναι άγνωστο το τι ζημιά έχει κάνει μέχρι τώρα το μολυσμένο νερό - το οποίο σημειωτέον “προσβάλλει” και από το δέρμα, δηλαδή δεν κάνει ούτε για πλύσιμο του σώματος! (Σημειώθηκε εδώ παραλλήλως οτι ούτε τα εμφιαλωμένα νερά έχουν πιστοποίηση για εξασθενές χρώμιο, καθώς οι υποχρεωτικοί εργαστηριακοί έλεγχοι αφορούν το χρώμιο συνολικά - και όχι τις διάφορες μορφές του).</p>
			<p id="p76">ΕΡΩΤΗΜΑ, κατά τους επιστήμονες που ομίλησαν στην εν λόγω Ημερίδα, κατά πόσο τα γεωργικά προϊόντα της περιοχής είναι ασφαλή.</p>
			<p id="p77">Ωστόσο φαίνεται οτι το εξασθενές χρώμιο (που μεταβάλλει μορφή όταν απορροφάται από το φυτό) συγκεντρώνεται σε πολύ μεγαλύτερη ποσότητα στις ρίζες (και ειδικά στη ρίζα της ρόκας!), ενώ είναι ελάχιστο στα πάνω μέρη του φυτού. Διατυπώθηκε επίσης ότι υπάρχουν μέθοδοι, με βιολογικά “αντίμετρα” (με απλούστερο την κοπριά), να καλλιεργηθούν ασφαλή βρώσιμα γεωργικά προϊόντα.</p>
			<p id="p78">Μάθαμε επίσης ότι "Τα βέλη βεβαίως στράφηκαν προς το ΥΠΕΧΩΔΕ και την εκπρόσωπο του, Τομεάρχη Νοτίου Ελλάδας, που αντικαθιστούσε τον Γενικό Γραμματέα"! ΚΑΙ ΔΙΚΑΙΩΣ!</p>
			<p id="p79">Το υπουργείο κατηγορήθηκε οτι επικαλείται οτι έχει επιβάλει πρόστιμα στις βιομηχανίες - αλλά οτι δεν έχει γίνει ουσιαστικά τίποτα και δεν έχουν εισπραχθεί. Επίσης, οτι δεν προβλέπει καμία διαδικασία χρηματοδότησης του καθαρισμού της περιοχής από τους ρυπαίνοντες (με το σκεπτικό “ο ρυπαίνων πληρώνει”). ....</p>
			<p id="p80">ΔΕΝ ΤΟ ΠΕΡΙΜΕΝΑΜΕ ΚΑΙ . . . ΟΜΩΣ:</p>
			<p id="p81">Κατά την ημερίδα του Πανεπιστημίου Αθηνών - την Παρασκευή 13 Απριλίου - όπου κανένας από τους φορείς που ενεργοποιούνται στην περιοχή εδώ και χρόνια δεν είχε προσκληθεί, διατυπώθηκε ότι το εξασθενές χρώμιο είναι ιδιαίτερα επικίνδυνο για τον άνθρωπο, σύμφωνα με την καθηγήτρια Πολυξένη Νικολοπούλου - Σταμάτη και εισβάλλει στον ανθρώπινο οργανισμό με πολλούς τρόπους- δηλαδή και μέσω κατάποσης, της εισπνοής και της δερματικής επαφής.</p>
			<p id="p82">ΚΑΙΡΟΣ ΗΤΑΝ!</p>
			<p id="p83">Ακόμη η κ. Νικολοπούλου - Σταμάτη τόνισε ότι θα πρέπει να γίνει καμπάνια ενημέρωσης στις γυναίκες που ζουν στην περιοχή του Ασωπού και κυοφορούν για να γνωρίζουν τι μέτρα προφύλαξης πρέπει να λάβουν.</p>
			<p id="p84">ΤΟΝΙΣΤΗΚΕ ΕΠΙΣΗΣ ΟΤΙ: Το εξασθενές χρώμιο προσβάλλει τα προϊόντα που καλλιεργούνται στην περιοχή του Ασωπού, όπως επεσήμαναν οι επιστήμονες που συμμετέσχαν στην ημερίδα.</p>
			<p id="p85">ΕΠΙΣΗΜΑΝΘΗΚΕ ΟΤΙ: Ο Ασωπός είναι ένα από τα πιο βρώμικα ποτάμια της Ελλάδας, σύμφωνα με τον καθηγητή Μανώλης Αρσενάκης. Όπως είπε, η ρύπανσή του ξεπερνά αυτή του Λούρου και του Αχελώου.</p>
			<p id="p86">Την ίδια ώρα, την άμεση εφαρμογή της περιβαλλοντικής νομοθεσίας, ώστε να σταματήσουν τα εργοστάσια να μολύνουν τον Ασωπό, ζητά με κείμενό της στην ιστοσελίδα της οργάνωσης "Φίλοι της Γης", η γνωστή Αμερικανίδα ακτιβίστρια, Έριν Μπρόκοβιτς.</p>
			<p id="p87">Η κ. Μπρόκοβιτς θα συμμετάσχει σε συνέδριο για τη ρύπανση του ποταμού, που θα πραγματοποιηθεί στο Ευρωκοινοβούλιο στις 15 Απριλίου.</p>
			<p id="p88">Η συζήτηση διοργανώνεται από τους ευρωπαίους πράσινους σε συνεργασία με το ελληνικό κόμμα των οικολόγων πράσινων, το Ινστιτούτο Τοπικής Ανάπτυξης και Περιβάλλοντος και τη συμμετοχή του ΣΚΑΪ.</p>
			<p id="p89">ΚΑΛΗ ΠΡΩΤΑΠΡΙΛΙΑ !</p>
			<p id="p90">ΣΥΝΕΡΓΕΙΑ ΤΟΥ ΥΠΕΧΩΔΕ ΚΑΘΑΡΙΖΟΥΝ ΑΠΟ ΧΘΕΣ ΤΑ ΕΠΙΦΑΝΕΙΑΚΑ ΝΕΡΑ ΤΟΥ ΑΣΩΠΟΥ! ΠΑΡΑΚΑΤΩ ΑΛΛΑ ΣΥΝΕΡΓΕΙΑ, ΠΟΥ ΔΟΥΛΕΥΟΥΝ ΕΝΤΑΤΙΚΑ, ΑΡΧΙΣΑΝ ΤΑ ΕΡΓΑ ΑΠΟΚΑΤΑΣΤΑΣΗΣ ΤΟΥ ΥΔΡΟΦΟΡΟΥ ΟΡΙΖΟΝΤΑ ! ΤΟ ΕΞΑΣΘΕΝΕΣ ΧΡΩΜΙΟ ΕΙΝΑΙ ΠΙΑ ΠΑΡΕΛΘΟΝ!</p>
			<p id="p91">ΚΑΤΑΛΛΗΛΟ ΤΟ ΝΕΡΟ ΜΕ ΕΞΑΣΘΕΝΕΣ!</p>
			<p id="p92">Αναστατωμένοι είναι οι κάτοικοι της Βοιωτίας για το εάν είναι κατάλληλο το πόσιμο νερό στο οποίο έχει ανιχνευτεί η ύπαρξη εξασθενούς χρωμίου και βαρέων μετάλλων.</p>
			<p id="p93">Δήμοι του νομού σφραγίζουν ήδη της γεωτρήσεις. Από την πλευρά του, το υπουργείο Υγείας υποστηρίζει ότι το νερό είναι κατάλληλο ανεξάρτητα από το όριο του εξασθενούς χρωμίου που περιέχει. Την ίδια άποψη εκφράζουν και οι επιστήμονες.</p>
			<p id="p94">Την ίδια ώρα, μεγάλη είναι η συμμετοχή των πολιτών για το έγκλημα στον Ασωπό. Οι υπογραφές στο skai.gr/asopos , βρίσκονται στις 28.417.</p>
			<p id="p95">Ο ΣΚΑΙ έκανε "φάουλ" σήμερα:</p>
			<p id="p96">Με το σλόγκαν "Από κόσκινο περνά το ΥΠΕΧΩΔΕ τους φακέλους των βιομηχανιών στην περιοχή του Ασωπού, μετά και την επιτόπια έρευνα του ΣΚΑΪ" έδωσε την εντύπωση ότι το ΥΠΕΧΩΔΕ ξύπνησε και άρχισε επιχείρηση σκούπα.</p>
			<p id="p97">Τα πράγματα όμως είναι κάπως διαφορετικά:</p>
			<p id="p98">Μετά από συνεχείς καταγγελίες του ΙΤΑΠ (Ινστιτούτου Τοπικής Αειφορίας και Πολιτισμού) για το ότι σε πολλές από τις βιομηχανίες που δραστηριοποιούνται στην περιοχή Οινοφύτων και ρυπαίνουν τον Ασωπό (αποδεδειγμένα και από τους ελέγχους της ΕΥΕΠ) έχει απονεμηθεί το σήμα EMAS-Πιστοποιητικό Περιβαλλοντικής Διαχείρισης από την αρμόδια υπηρεσία του ΥΠΕΧΩΔΕ, αλλά και Πιστοποιητικά ISO από τον επίσημο κρατικό φορά (ΕΣΥΔ), καταγγελίες που διατυπώθηκαν ανοικτά στο ραδιόφωνο του ΣΚΑΙ (κατά τις ημέρες της καμπάνιας του για την σωτηρία του Ασωπού), σε ιστολόγια και ημερήσιες εφημερίδες, οι Οικολόγοι Πράσινοι υπέβαλαν αίτημα-καταγγελία στην αρμόδια υπηρεσία.</p>
			<p id="p99">Ανέφεραν τις συγκεκριμένες βιομηχανίες που ενώ ρυπαίνουν διαθέτουν Πιστοποιητικά Περιβαλλοντικής Ποιότητας και Διαχείρισης! Και αυτή τη φορά το ΥΠΕΧΩΔΕ απάντησε!</p>
			<p id="p100">Δηλαδή η συγκεκριμένη υπηρεσία, που σε ηλεκτρονικό της μήνυμα προς τον καταγγέλοντα απάντησε ότι πράγματι, μετά και από διερεύνηση του θέματος στη βάση των Πράξεων Βεβαίωσης Παράβασης της ΕΥΕΠ για 2 από αυτές θα κινούσαν διαδικασία άρσης του Πιστοποιητικού EMAS!</p>
			<p id="p101">Θετική κίνηση και μπράβο στην υπηρεσία αυτή που ενήργησε γρήγορα και αποτελεσματικά! Αρκεί να δει συνολικά το πρόβλημα και να επανεξετάσει όλα τα Πιστοποιητικά που έχει χορηγήσει σε βιομηχανίες της περιοχής Οινοφύτων και όχι μόνο.</p>
			<p id="p102">Γιατί Πιστοποιητικά EMAS εξακολουθεί να έχει και η ΧΑΛΚΟΡ και πόσες άλλες ακόμη, αλλά και το ΑΛΟΥΜΙΝΙΟ ΕΛΛΑΔΑΣ, που ρυπαίνει με την "κόκκινη λάσπη" τον Κορινθιακό και για την οποία η ΕΥΕΠ έχει βεβαιώσει περιβαλλοντικές παραβάσεις, και πολλές ακόμη βιομηχανίες της περιοχής Ασπροπύργου, κ.λ.π.</p>
			<p id="p103">Ο ΣΚΑΙ προσπάθησε να "λύσει" την παρεξήγηση στις ειδήσεις, Τρίτη βράδυ, όπου αποκαταστάθηκε ένα μέρος της πραγματικότητας, μέσα από τις παρεμβάσεις επιστημόνων και φορέων. Μάλιστα, ο Γενικός Γραμματέας του Συνδικάτου εργαζομένων στο ΙΓΜΕ μίλησε για "νέα κόλπα" ρύπανσης.</p>
			<p id="p104">Τόνισε όμως δυστυχώς ότι "όσα χρόνια χρειάστηκαν τα εργοστάσια να ρυπάνουν ολοκληρωτικά τον υπόγειο ορίζοντα της περιοχής, τα διπλάσια απαιτούνται για να αρχίσει η ανάκαμψη!!!!</p>
			<p id="p105">Ο ΣΚΑΙ έκανε "φάουλ" σήμερα:</p>
			<p id="p106">Με το σλόγκαν "Από κόσκινο περνά το ΥΠΕΧΩΔΕ τους φακέλους των βιομηχανιών στην περιοχή του Ασωπού, μετά και την επιτόπια έρευνα του ΣΚΑΪ" έδωσε την εντύπωση ότι το ΥΠΕΧΩΔΕ ξύπνησε και άρχισε επιχείρηση σκούπα.</p>
			<p id="p107">Τα πράγματα όμως είναι κάπως διαφορετικά:</p>
			<p id="p108">Μετά από συνεχείς καταγγελίες του ΙΤΑΠ (Ινστιτούτου Τοπικής Αειφορίας και Πολιτισμού) για το ότι σε πολλές από τις βιομηχανίες που δραστηριοποιούνται στην περιοχή Οινοφύτων και ρυπαίνουν τον Ασωπό (αποδεδειγμένα και από τους ελέγχους της ΕΥΕΠ) έχει απονεμηθεί το σήμα EMAS-Πιστοποιητικό Περιβαλλοντικής Διαχείρισης από την αρμόδια υπηρεσία του ΥΠΕΧΩΔΕ, αλλά και Πιστοποιητικά ISO από τον επίσημο κρατικό φορά (ΕΣΥΔ), καταγγελίες που διατυπώθηκαν ανοικτά στο ραδιόφωνο του ΣΚΑΙ (κατά τις ημέρες της καμπάνιας του για την σωτηρία του Ασωπού), σε ιστολόγια και ημερήσιες εφημερίδες, οι Οικολόγοι Πράσινοι υπέβαλαν αίτημα-καταγγελία στην αρμόδια υπηρεσία.</p>
			<p id="p109">Ανέφεραν τις συγκεκριμένες βιομηχανίες που ενώ ρυπαίνουν διαθέτουν Πιστοποιητικά Περιβαλλοντικής Ποιότητας και Διαχείρισης!</p>
			<p id="p110">Και αυτή τη φορά το ΥΠΕΧΩΔΕ απάντησε! Δηλαδή η συγκεκριμένη υπηρεσία, που σε ηλεκτρονικό της μήνυμα προς τον καταγγέλοντα απάντησε ότι πράγματι, μετά και από διερεύνηση του θέματος στη βάση των Πράξεων Βεβαίωσης Παράβασης της ΕΥΕΠ για 2 από αυτές θα κινούσαν διαδικασία άρσης του Πιστοποιητικού EMAS!</p>
			<p id="p111">Θετική κίνηση και μπράβο στην υπηρεσία αυτή που ενήργησε γρήγορα και αποτελεσματικά!</p>
			<p id="p112">Αρκεί να δει συνολικά το πρόβλημα και να επανεξετάσει όλα τα Πιστοποιητικά που έχει χορηγήσει σε βιομηχανίες της περιοχής Οινοφύτων και όχι μόνο.</p>
			<p id="p113">Γιατί Πιστοποιητικά EMAS εξακολουθεί να έχει και η ΧΑΛΚΟΡ και πόσες άλλες ακόμνη, αλλά και το ΑΛΟΥΜΙΝΙΟ ΕΛΛΑΔΑΣ, που ρυπαίνει με την "κόκκινη λάσπη" τον Κορινθιακό και για την οποία η ΕΥΕΠ έχει βεβαιώσει περιβαλλοντικές παραβάσεις, και πολλές ακόμη βιομηχανίες της περιοχής Ασπροπύργου, κ.λ.π.</p>
			<p id="p114">Ο ΣΚΑΙ προσπάθησε να "λύσει" την παρεξήγηση στις ειδήσεις, Τρίτη βράδυ, όπου αποκαταστάθηκε ένα μέρος της πραγματικότητας, μέσα από τις παρεμβάσεις επιστημόνων και φορέων.</p>
			<p id="p115">Μάλιστα, ο Γενικός Γραμματέας του Συνδικάτου εργαζομένων στο ΙΓΜΕ μίλησε για "νέα κόλπα" ρύπανσης.</p>
			<p id="p116">Τόνισε όμως δυστυχώς ότι "όσα χρόνια χρειάστηκαν τα εργοστάσια να ρυπάνουν ολοκληρωτικά τον υπόγειο υδροφόρο ορίζοντα της περιοχής, τα διπλάσια θα απαιτηθούν για την αναστροφή της κατάστασης...."!!!!</p>
			<p id="p117">Το ακούτε;;;</p>
			<p id="p118">Για "βιβλική καταστροφή" μιλούν οι ψαράδες του Μαλιακού κόλπου, καθώς τα τελευταία 24ωρα, μεγάλες ποσότητες νεκρών ψαριών πλημμύρισαν την ακροθαλασσιά και την ακτή.</p>
			<p id="p119">Οι ψαράδες αναφέρουν πως η θαλάσσια περιοχή, που προστατεύεται από περιβαλλοντική Συνθήκη, έχει νεκρώσει, αφού λειτουργεί ως φυσικό εκτροφείο.</p>
			<p id="p120">Οι αρμόδιες υπηρεσίες της νομαρχίας βρίσκονται σε αναμονή των αποτελεσμάτων από τους ελέγχους στο νερό και δείγματα νεκρών ψαριών.</p>
			<p id="p121">Οταν, τον Αύγουστο του 2007, η ίδια η κυβέρνηση «ανακάλυπτε» την, τουλάχιστον επί μία δεκαετία, μόλυνση του Ασωπού και του υπόγειου υδροφόρου ορίζοντα της περιοχής, ισχυρίστηκε με τον πλέον εμφατικό τρόπο την άμεση λύση του προβλήματος, επιβάλλοντας μερικά ...πρόστιμα στις ρυπογόνες βιομηχανίες. Σήμερα, ενάμιση χρόνο μετά, η κατάσταση όχι μόνο παραμένει ίδια, αλλά χειροτερεύει.</p>
			<p id="p122">Οι βιομηχανίες εξακολουθούν να ρυπαίνουν, όπως και πριν, μολύνοντας τον υπόγειο υδροφόρο ορίζοντα. Το εξασθενές χρώμιο και τα υπόλοιπα απόβλητα εξακολουθούν να απειλούν τη ζωή των κατοίκων, ενώ είναι επικίνδυνα και για τα αγροτικά προϊόντα. Τα πρόστιμα, που επέβαλε η κυβέρνηση, κάθε άλλο παρά αποτρεπτικά ήταν, αφού η ουσία της κυβερνητικής πολιτικής και η στήριξη στους μεγαλοβιομήχανους παραμένει αναλλοίωτη. Το μόνο που κατάφεραν με τα πρόστιμα, ήταν, και επίσημα, να αποδείξουν σε όλους τους φορείς και τους κατοίκους της περιοχής ότι, όντως, την ευθύνη για τη συνεχιζόμενη ρύπανση φέρουν αποκλειστικά οι βιομήχανοι - με τη «βοήθεια», φυσικά, των κυβερνήσεων της ΝΔ και του ΠΑΣΟΚ.</p>
			<p id="p123">Εκτεταμένη ρύπανση στον ΑΗΣ Πτολεμαΐδας και σωρεία παραβάσεων στα λιγνιτωρυχεία Πτολεμαΐδας και Μαυροπηγής της ΔΕΗ στην Κοζάνη διαπίστωσαν οι ελεγκτές της Ειδικής Υπηρεσίας Επιθεωρητών Περιβάλλοντος, ενώ η επιχείρηση εξακολουθεί να παραβιάζει συστηματικά την περιβαλλοντική νομοθεσία και να μη λαμβάνει τα αναγκαία μέτρα για την προστασία του περιβάλλοντος.</p>
			<p id="p124">Όπως αναφέρεται στην έκθεση των επιθεωρητών, σε όλα τα σημεία απ' όπου λήφθηκαν δείγματα διαπιστώθηκε εκτεταμένη διάχυση σκόνης και τέφρας, καθώς και εγκαταλελειμμένα αδρανή υλικά.</p>
			<p id="p125">Σε ό,τι αφορά στη διαχείριση των απόβλητων λιπαντικών ελαίων διαπιστώθηκε ότι δε γίνεται όπως πρέπει, ενώ η επιχείρηση δεν έχει προσκομίσει στοιχεία για τη διαχείριση των 2/3 των αποβλήτων (δηλ. 1.000 τόνοι λιπαντικών σε σύνολο 1.500).</p>
			<p id="p126">Την ίδια ώρα, ρύπανση από πετρελαιοειδή εμφανίστηκε σε ρέμα που περνάει από την Πτολεμαΐδα και καταλήγει στη Βεγορίτιδα. Κατά πάσα πιθανότητα η ρύπανση οφείλεται στη διαρροή 200 τόνων πετρελαίου από δεξαμενή που χρησιμοποιεί ο Ατμοηλεκτρικός Σταθμός Αγίου Δημητρίου.</p>
			<p id="p127">Τρίτη 24/02/2009 ειδήσεις ΣΚΑΙ</p>
			<p id="p128">Το 95% των κατοίκων χαρακτηρίζει τη μόλυνση στον Ασωπό μεγάλο και σοβαρό πρόβλημα Τα αίτια, οι υπεύθυνοι, οι προθέσεις και κυρίως οι ανησυχίες και η οργή των κατοίκων για το έγκλημα του Ασωπού.</p>
			<p id="p129">Το 95% των κατοίκων χαρακτηρίζει τη μόλυνση στον Ασωπό μεγάλο και σοβαρό πρόβλημα αναδεικνύοντας ως σημαντικότερο θέμα την ποιότητα του νερού σε ποσοστό 61%, αλλά και τα εργοστάσια και τις βιομηχανίες σε ποσοστό 16%. Μάλιστα, επειδή το νερό είναι το σημαντικότερο πρόβλημα, το 73% των κατοίκων αναγκάζεται να καταναλώνει εμφιαλωμένο νερό.</p>
			<p id="p130">Στη Θήβα σχεδόν οκτώ στους 10 κατοίκους χαρακτηρίζουν την ποιότητα του νερού κακή. Το ίδιο πιστεύει το 66% των κατοίκων σε Οινόφυτα, Σχηματάρι και Τανάγρα.</p>
			<p id="p131">Το 75% των κατοίκων της Αυλίδα χαρακτηρίζουν την ποιότητα του πόσιμου νερού κακή. Το αντίστοιχο ποσοστό στον Ωρωπό, τη Σκάλα Ωρωπού και τα Νέα Παλάτια είναι 39%. Μόνο στον Αυλώνα και τη Συκάμινο οι κάτοικοι σε ποσοστό 66% χαρακτηρίζουν καλή την ποιότητα του νερού που φθάνει στις βρύσες των σπιτιών τους.</p>
			<p id="p132">Έλλειψη εμπιστοσύνης καταγράφεται και στην ποιότητα του ποτιστικού νερού. Σχεδόν πέντε στους 10 απαντούν πως η ποιότητα του ποτιστικού νερού είναι κακή. Καλή απαντά του 23% και ούτε καλή ούτε κακή το 14%.</p>
			<p id="p133">Η συντριπτική πλειοψηφία των κατοίκων (91%) πιστεύει ότι η μόλυνση του Ασωπού έχει επιπτώσεις στην υγεία. Μάλιστα, το 29% απαντά πως γνωρίζουν περιστατικά ασθένειας λόγω της μόλυνσης, ενώ 3% απαντά πως αντιμετωπίζουν σχετικό πρόβλημα υγείας στην οικογένειά τους.</p>
			<p id="p134">Όσον αφορά στον τρόπο που αντιμετωπίζουν το θέμα οι εμπλεκόμενοι φορείς, το 72% των κατοίκων δηλώνουν δυσαρεστημένοι. Όσον αφορά στις ευθύνες, το 23% εκτιμά πως πίσω από τη μόλυνση υπάρχουν συμφέροντα, το 17% πιστεύει πως διαφθορά και διαπλοκή παίζουν πρωτεύοντα ρόλο, το 12% το αποδίδει το πρόβλημα στην απουσία του κράτους και της δικαιοσύνης και το 9% κάνουν λόγο για ανεπαρκή πρόστιμα και καθεστώς ατιμωρησίας.</p>
			<p id="p135">Οι κάτοικοι δηλώνουν αποφασισμένοι να δώσουν τέλος σε αυτή την κατάσταση και σχεδόν εννέα στους 10 απαντούν πως θα συμμετάσχουν σε κινητοποιήσεις για να αντιμετωπιστεί το πρόβλημα.</p>
			<p id="p136">Ο ΣΚΑΪ καλεί τους πολίτες να αντιδράσουν στο περιβαλλοντικό έγκλημα που συντελείται στην περιοχή, υπογράφοντας στην ιστοσελίδα Skai.gr/asopos . Σε λιγότερο από μια εβδομάδα οι υπογραφές έφτασαν τις 7.830.</p>
			<p id="p137">Οι εκπρόσωποι των βιομηχανικών μονάδων παραδέχονται μέσω του ΣΚΑΪ -που συνεχίζει για δεύτερη εβδομάδα το οδοιπορικό του στην ευρύτερη περιοχή του Ασωπού- ότι δεν είναι βιώσιμο το μοντέλο ανάπτυξης στη βιομηχανική περιοχή Οινοφύτων. Επισημαίνουν ότι δεν υπάρχουν οι υποδομές για να λειτουργήσουν σωστά οι επιχειρήσεις.</p>
			<p id="p138">Μεταξύ άλλων, δεν υπάρχουν δίκτυο ομβρίων υδάτων, κεντρικός βιολογικός καθαρισμός για τα υγρά απόβλητα και κεντρική επεξεργασία των στερεών αποβλήτων. Ο πρόεδρος των Βιομηχανιών Βοιωτίας, Νίκος Κουδούνης, υποστήριξε ότι τα απόβλητα των βιομηχανιών που καταλήγουν στον Ασωπό είναι επεξεργασμένα. Όπως είπε η βιομηχανία επιδοτείται και για περιβαλλοντικές υποδομές κι αν υπάρχει κάποιος που δεν λειτουργεί την εγκατάσταση, δεν μπορεί να το γνωρίζει ο ίδιος.</p>
			<p id="p139">Ο ΣΚΑΪ καλεί τους πολίτες να αντιδράσουν στο περιβαλλοντικό έγκλημα που συντελείται στην περιοχή, υπογράφοντας στην ιστοσελίδα Skai.gr/asopos .</p>
			<p id="p140">Σε λιγότερο από μια εβδομάδα οι υπογραφές έφτασαν τις 6.700. Έρευνα της Public Issue που καταγράφει την άποψη της κοινής γνώμης για το έγκλημα στον Ασωπό, θα παρουσιαστεί στα Νέα της τηλεόρασης του ΣΚΑΪ απόψε στις 9.</p>
			<p id="p141">"Πρόστιμα παρωνυχίδα" για τον Ασωπό</p>
			<p id="p142">Στη Βουλή και πάλι το θέμα της ρύπανσης του Ασωπού και οι επιπτώσεις του στη δημόσια υγεία, ενώ συνεχίζεται για δεύτερη εβδομάδα το οδοιπορικό του ΣΚΑΪ στην ευρύτερη περιοχή.</p>
			<p id="p143">"Τα πράγματα δεν είναι καθόλου ρόδινα, τα πρόστιμα που έχουν επιβληθεί στον Ασωπό είναι παρωνυχίδα, και πολύ λίγο ενοχλούν τις βιομηχανίες" ανέφερε ο βουλευτής του ΣΥΡΙΖΑ Θανάσης Λεβέντης κατά την συζήτηση επίκαιρης ερώτησής του προς το ΥΠΕΧΩΔΕ.</p>
			<p id="p144">Απαντώντας, ο υφυπουργός ΠΕΧΩΔΕ Σταύρος Καλογιάννης υποστήριξε ότι από τον Σεπτέμβριο του 2007 έχουν γίνει 153 έλεγχοι και έχουν επιβληθεί πρόστιμα ύψους 3,5 εκατ. ευρώ, σε βιομηχανίες που ρύπαιναν τον ποταμό. Πρόσθεσε ότι η απορρύπανση του Ασωπού έχει χειροπιαστά αποτελέσματα ως προς την περιβαλλοντική αναβάθμισή του.</p>
			<p id="p145">Ο κ. Λεβέντης ρώτησε τον υφυπουργό αν γνωρίζει ότι τα Οινόφυτα δεν υδροδοτούνται εξ' ολοκλήρου από την ΕΥΔΑΠ, ότι έχουν αυξηθεί οι θάνατοι από καρκίνο και ότι ο κ.</p>
			<p id="p146">Θανάσης Παντελόγλου μαζί με τον ιερέα Οινοφύτων Ιωάννη Οικονομιδη κατηγορούνται για την δράση τους.</p>
			<p id="p147">Ο υφυπουργός ανέφερε ότι δεν μπορεί να παραγράφεται το έργο του ΥΠΕΧΩΔΕ. Τόνισε ότι η χώρα αποκτά εθνικό σχέδιο διαχείρισης επικίνδυνων αποβλήτων, η σχετική κοινοτική οδηγία έχει υπογραφεί από του αρμόδιους υπουργούς και βρίσκεται στο ΣτΕ για την τελική του επεξεργασία. Επίσης, ο Οργανισμός Αθήνας δοκιμάζει γενικό πολεοδομικό κανονισμό για Ωρωπό και Συκάμινο καθώς και Προεδρικό Διάταγμα που θα βάλει τάξη στις οχλουσες βιομηχανίες.</p>
			<p id="p148">Ο ΣΚΑΪ καλεί τους πολίτες να αντιδράσουν, υπογράφοντας στην ιστοσελίδα skai.gr/asopos . Σε λιγότερο από μια εβδομάδα οι υπογραφές έχουν φτάσει περίπου τις 5.800.</p>
			<p id="p149">Αυτό το νερό δεν πίνεται!</p>
			<p id="p150">Μεγάλη εκστρατεία για την προστασία του Ασωπού ποταμού, αρχίζει από τη Δευτέρα 16 Φεβρουαρίου, ο ΣΚΑΪ σε συνεργασία με τοπικούς φορείς και κατοίκους. ΔΕΙΤΕ ρεπορτάζ από τις ειδήσεις του Σκάι: http://www.skai.gr/master_avod.php?id=110433&amp;lsc=1</p>
			<p id="p151">"Κατά την επιτόπια έρευνα του ΣΚΑΪ, διαπιστώθηκε ότι παράνομοι αγωγοί συνεχίζουν να ρυπαίνουν το ποτάμι. Σε αρκετά σημεία υπάρχει έντονο πρόβλημα δυσοσμίας και οι επιχειρήσεις εξακολουθούν να παρανομούν παρά τα πρόστιμα που έχουν επιβληθεί.</p>
			<p id="p152">Η βιομηχανική ζώνη των Οινοφύτων στερείται ελέγχων, δεν υπάρχουν υποδομές και οι επιχειρήσεις ρίχνουν ανεξέλεγκτα τα απόβλητά τους σε πηγάδια της περιοχής. Επίσης στην περιοχή των Οινοφύτων λειτουργεί παράνομη χωματερή όπου μεταφέρονται επικίνδυνα βιομηχανικά στερεά απόβλητα".</p>
			<p id="p153">Και το χειρότερο ΠΡΟΣΘΕΤΩ είναι ότι 200.000 "κάθονται" πάνω σε μια βόμβα: γιατί κάτω από τα πόδια τους, στα υπόγεια νερά, κυλά ο θάνατος! Και η Πολιτεία (ΥΠΕΧΩΔΕ/ΕΥΕΠ) επιμένουν ότι τα πράγματα έχουν βελτιωθεί!</p>
			<p id="p154">Σταθερά προχωράμε για να σταματήσει το περιβαλλοντικό έγκλημα!</p>
			<p id="p155">ΕΝΑ ΧΑΜΟΓΕΛΟ ΓΙΑ ΤΟΝ ΑΣΩΠΟ !!!!</p>
			<p id="p156">Ανοικτό Φόρουμ για το Περιβαλλοντικό έγκλημα</p>
			<p id="p157">ΥΠΕΚΑ, Ειδική Γραμματεία Επιθεώρησης Περιβάλλοντος και Ενέργειας, Ειδική Υπηρεσία Επιθεωρητών Περιβάλλοντος</p>
			<p id="p158">ASOPOS SOS</p>
			<p id="p159">Η Τραγωδία του Ασωπού στο facebook</p>
			<p id="p160">πλησιάζουμε τα 7.000 μέλη!!!</p>
			<p id="p161">Μαργαρίτα Καραβασίλη</p>
			<p id="p162">Αρχιτέκτων d.p.l.g. Μηχανικός, με Msc. Πολεοδομίας, Χωροταξίας, Οικονομικού Προγραμματισμού (Πανεπιστήμιο Paris IV, Sorbonne) και Msc. Κοινωνικής Ψυχολογίας (EHESS, Paris).</p>
			<p id="p163">Υπηρέτησε στο ΥΠΕΧΩΔΕ από το 1979 έως το 2007 σε επιτελικές θέσεις. Ασχολήθηκε ιδιαίτερα με ζητήματα περιβάλλοντος, πολεοδομίας και οικιστικής πολιτικής με εστίαση, τα τελευταία χρόνια, στην ενέργεια, στη κλιματική αλλαγή, στην αειφόρο ανάπτυξη, στην ενεργειακή απόδοση κτιρίων και ειδικότερα στην βιοκλιματική αρχιτεκτονική και την οικολογική δόμηση .</p>
			<p id="p164">Το 2001 τοποθετήθηκε στην Μόνιμη Ελληνική Αντιπροσωπεία στις Βρυξέλλες, ως Ακόλουθος Περιβάλλοντος στο Συμβούλιο της ΕΕ και υπήρξε Πρόεδρος της Ομάδας "Περιβάλλον" του Συμβουλίου, κατά την Ελληνική Προεδρία (2003) συμβάλλοντας στην επίτευξη συμφωνίας σε σημαντικές οδηγίες ( "Περιβαλλοντική ευθύνη", "Εμπορία δικαιωμάτων εκπομπών", Γενετικά Τροποποιημένους Οργανισμούς, "Βιοασφάλεια", "Συμμετοχή του κοινού στα σχέδια για το περιβάλλον", "Πρόσβαση στη Περιβαλλοντική Πληροφόρηση" κ.ά. ).</p>
			<p id="p165">Τον Οκτώβρη του 2003 τοποθτήθηκε, επικεφαλής Γενική Επιθεωρήτρια Περιβάλλοντος, στην νεοσύστατη Ειδική Υπηρεσία Επιθεωρητών Περιβάλλοντος και παρέμεινε έως το 2005.</p>
			<p id="p166">Το 2007 - μετά από αίτησή της - βγήκε σε πρόωρη σύνταξη.</p>
			<p id="p167">Εκείνη την εποχή, ανιχνεύθηκε εξασθενές χρώμιο στον υδροφόρο ορίζοντα της περιοχής Ασωπού-Οινοφύτων και ενδιαφέρθηκε ιδιαίτερα για το θέμα δεδομένου ότι και από τη θέση της Γενικής Επιθεωρήτριας είχε θέσει το ζήτημα του Ασωπού σε προτεραιότητα και έγιναν αρκετές επιθεωρήσεις όπου διαπιστώθηκαν σοβαρές παραβάσεις της περιβαλλοντικής νομοθεσίας.</p>
			<p id="p168">Συναντήθηκε με κατοίκους, κοινωνικούς και άλλους φορείς που αγωνίζονταν χρόνια να στααματήσει η ρύπανση. Μαζί με την Ομοσπονδία Συλλόγων Κατοίκων Ωρωπού-Χαλκουτσίου συζήτησε πολλές φορές για τους τρόπους αντιμετώπισης του θέματος. Εκείνη την εποχή και με την ευκαιρία της περίφημης δίκης της (μηνύθηκε για συκοφαντική δυσφήμιση) που αφορούσε στον Ασωπό, συναντήθηκε με το Ινστιτούτο Τοπικής Αειφορίας και Πολιτισμού (ΙΤΑΠ) Οινοφύτων, του οποίου έγινε μέλος, αναπτύσσοντας πλούσια δράση στο πλευρό των κατοίκων με σκοπό να σταματήσει το έγκλημα στον Ασωπό.</p>
			<p id="p169">Με το περιβάλλον ασχολήθηκε πολλά χρόνια και εκτός των επαγγελματικών της δραστηριοτήτων, τόσο συνδικαλιστικά ως Γενική Γραμματέας του Συλλόγου Μονίμων Υπαλλήλων ΥΧΟΠ (1978-1994) όσο και πολιτικά (Επιτροπή Οικολογίας - Τμήμα Οικολογίας &amp; Περιβάλλοντος του Συνασπισμού από το 1989 έως σήμερα. Συμμετείχε στη συγκρότηση σημαντικής δημοτικής παράταξης στη Νέα Σμύρνη. Δραστηριοποιείται στο Τεχνικό Επιμελητήριο Ελλάδας, το Σύλλογο Αρχιτεκτόνων και άλλους μαζικούς φορείς και Περιβαλλοντικές Οργανώσεις από το 1979</p>
			<p id="p170">Αρθρογραφεί σε επιστημονικά, τεχνικά και οικολογικά περιοδικά (Τεχνικά Χρονικά, Κτίρια και Ύλη, Buildings, κ.ά). Υπήρξε συνεργάτης στο περιοδικό "Νέα Οικολογία" και στην «Οικο-ενημέρωση», που εκδίδεται από την Περιβαλλοντική Πρωτοβουλία Μαγνησίας , κλπ.). Τα τελευταία χρόνια είναι συνεργάτης στο περιοδικό "Ο Δαίμων της Οικολογίας" (ένθετο της Αυγής).</p>
			<p id="p171">Έχει συγγράψει ένα βιβλίο για την οικολογική δόμηση και τέσσερα άλλα σε συνεργασία.</p>
			<p id="p172">Είναι από το 1994 Μέλος του Δ.Σ της Ευωνύμου Οικολογικής Βιβλιοθήκης και από το 2006 επιστημονική Σύμβουλος στο Διεθνές Πρόγραμμα για την Αρχιτεκτονική και τις ΑΠΕ της Διεθνούς Ένωσης Αρχιτεκτόνων UIA-ARES.</p>
			<p id="p173">Είναι αξιολογήτρια προτάσεων που υποβάλλονται στο πλαίσιο του Προγράμματος της Ευρωπαϊκής Επιτροπής "Ευφηής Ενέργεια" και αναπληρωματικό μέλος της Συμβουλευτικής Επιτροπής της ΕΕ για την Εκπαίδευση στην Αρχιτεκτονική. Δραστηριοποιήθηκε σαν εκπαιδεύτρια σε Σεμινάρια που πραγματοποιεί το ΙΕΚΕΜ-ΤΕΕ για τον Ενεργειακό -Βιοκλιματικό Σχεδιασμό και την Οικολογική Δόμηση, καθώς και ιδιωτικοί φορείς για θέματα εξοικονόμησης ενέργειας, ενεργειακής απόδοσης κτιρίων, οικολογικά κτίρια, πράσινες πόλεις, περιβαλλοντική ευθύνη, μηχανισμοί περιβαλλοντικών ελέγχων, κλπ.</p>
			<p id="p174">Το Νοέμβριο του 2009 κλήθηκε από τη Κυβέρνηση του Γεωργίου Παπανδρέου να υπηρετήσει τα κοινά οράματα από τη θέση της Ειδικής Γραμματέως Επιθεώρησης Περιβάλλοντος και Ενέργειας στη νεοσύστατη Γραμματεία του Υπουργείου Περιβάλλοντος Ενέργειας και Κλιματικής Αλλαγής.</p>
			<p id="p175">Οι αρχές της συνοψίζονται στην ακόλουθη διατύπωση:</p>
			<p id="p176">"Αγωνίζομαι και δε θα πάψω να αγωνίζομαι για την προώθηση της Αειφόρου Ανάπτυξης, στο πλαίσιο μιας ιδεολογικής αντίληψης που βασίζεται στις αρχές της Κοινωνικής Αριστεράς και της Πολιτικής Οικολογίας, όπου η προστασία του Περιβάλλοντος αποτελεί το βασικό μοχλό της οικονομικής και κοινωνικής ανάπτυξης... "</p>
			<p id="p177">Τοξικά στα νταμάρια της ΛΑΡΚΟ</p>
			<p id="p178">Στον Παγωντα του Δήμου Μεσσαπίας</p>
			<p id="p179">ΚΑΙ ΣΤΗΝ ΜΕΣΣΑΠΙΑ</p>
			<p id="p180">Νέα πρόταση της Ε. Επιτροπής για τροποποίηση της Οδηγίας 2002/91/ΕΚ</p>
			<p id="p181">για ενίσχυση της ενεργειακής αναβάθμισης των κτιρίων</p>
			<p id="p182">Δράση της ΕΕ για το Κλίμα</p>
			<p id="p183">Βελτίωση της ενεργειακής απόδοσης</p>
			<p id="p184">Αντιμετώπιση των προκλήσεων και αξιοποίηση των ευκαιριών</p>
			<p id="p185">Δράση της ΕΕ για το Κλίμα</p>
			<p id="p186">Αντιμετώπιση των προκλήσεων και αξιοποίηση των ευκαιριών</p>
			<p id="p187">Δράση της ΕΕ για το Κλίμα</p>
			<p id="p188">Αντιμετώπιση των προκλήσεων και αξιοποίηση των ευκαιριών</p>
			<p id="p189">Δράση της ΕΕ κατά της κλιματικής αλλαγής</p>
			<p id="p190">Λιγότερα αέρια του θερμοκηπίου</p>
			<p id="p191">Οι νέες ρυθμίσεις, ποιούς αφορούν, ποιά είναι η διαδικασία, δείτε πλήρες άρθρο...</p>
			<p id="p192">ΤΟ ΙΣΤΟΛΟΓΙΟ ΜΟΥ: Πράσινα Κτίρια για έναν Πράσινο Κόσμο</p>
			<p id="p193">Βιοκλιματική Αρχιτεκτονική-Οικολογική Δόμηση</p>
			<p id="p194">Δυσοσμία στον Ασωπό</p>
			<p id="p195">ΤΟ ΚΛΙΜΑ ΕΙΝΑΙ ΣΤΟ ΧΕΡΙ ΣΟΥ!</p>
			<p id="p196">ΒΙΟΠΟΙΚΙΛΟΤΗΤΑ</p>
			<p id="p197">Σε απόγνωση οι αλιείς στον Μαλιακό</p>
			<p id="p198">Νερό με καρκινογόνο εξασθενές χρώμιο</p>
			<p id="p199">τρέχει και πάλι από τις βρύσες των σπιτιών στα Οινόφυτα.</p>
			<p id="p200">Χωρίς νερό παραμένουν για τέταρτη ημέρα οι κάτοικοι των Οινοφύτων,</p>
			<p id="p201">λόγω βλάβης στο ταχυδιυλιστήριο</p>
			<p id="p202">14 &amp; 15 Απριλίου</p>
			<p id="p203">EPA Grants Millions for Green Wastewater Projects</p>
			<p id="p204">ARCHITECTS</p>
			<p id="p205">Η Πρεσβεία της Φινλανδίας στο Τόκυο</p>
			<p id="p206">Πράσινη Αρχιτεκτονική</p>
			<p id="p207">Συμβαίνει και αλλού! Ένα ιδιαίτερα ενδιαφέρον βίντεο</p>
			<p id="p208">Η κινητοποίηση στα διόδια Σχηματαρίου για τη σωτηρία Ασωπού- Ευβοϊκού</p>
			<p id="p209">Με συμβολικό άνοιγμα των διοδίων Σχηματαρίου, διαμαρτυρήθηκαν οι κάτοικοι της Βοιωτίας, της Εύβοιας, και της Ανατολικής Αττικής για το διαχρονικό έγκλημα στην ανεξέλεγκτη βιομηχανική ζώνη, που έχει ως αποτέλεσμα τη μόλυνση των υπόγειων νερών και του Ασωπού.</p>
			<p id="p210">Η ώρα της γης</p>
			<p id="p211">Πράσινα πυροτεχνήματα</p>
			<p id="p212">Για να μην ξεχνάμε...</p>
			<p id="p213">Μια αποκαλυπτική έρευνα του ΣΚΑΙ</p>
			<p id="p214">Ο ΣΚΑΙ στον Ασωπό: Ένα σημαντικό ιστορικό</p>
			<p id="p215">Γράφει ο Γιώργος Κεραμιτζόγλου - 01/03/2009</p>
			<p id="p216">Το εξασθενές χρώμιο σκοτώνει!</p>
			<p id="p217">Διόδια Σχηματαρίου: Συναντιόμαστε 21 Μαρτίου ώρα 11.00</p>
			<p id="p218">Ενημερώνουμε και διεκδικούμε καθαρό νερό, υγιές περιβάλλον, αποκατάσταση οικολογικής ζημιάς, οργάνωση βιομηχανικής περιοχής Οινοφύτων, δημιουργία αναγκαίων υποδομών, αποκατάσταση νομιμότητας....</p>
			<p id="p219">Ορθή, δηλαδή, Βιοκλιματική Αρχιτεκτονική &amp; Οικολογική δόμηση</p>
			<p id="p220">Ενεργειακή απόδοση κτιρίων</p>
			<p id="p221">Οικολογικά Κτίρια σε Αειφόρες Πόλεις</p>
			<p id="p222">Από την Ευώνυμο Οικολογική Βιβλιοθήκη</p>
			<p id="p223">Κίνητρα για την ενεργειακή απόδοση των κτιρίων</p>
			<p id="p224">συνέντευξη Υπουργού Ενέργειας</p>
			<p id="p225">Πριν από 22 λεπτά</p>
			<p id="p226">1 ώρα πριν</p>
			<p id="p227">Πριν από 4 ώρες</p>
			<p id="p228">Πριν από 5 ώρες</p>
			<p id="p229">Πριν από 5 ώρες</p>
			<p id="p230">Πριν από 6 ώρες</p>
			<p id="p231">Πριν από 6 ώρες</p>
			<p id="p232">1 ημέρα πριν</p>
			<p id="p233">Πριν από 2 ημέρες</p>
			<p id="p234">Πριν από 2 ημέρες</p>
			<p id="p235">Πριν από 2 ημέρες</p>
			<p id="p236">Πριν από 3 ημέρες</p>
			<p id="p237">Πριν από 4 ημέρες</p>
			<p id="p238">Πριν από 4 ημέρες</p>
			<p id="p239">Πριν από 5 ημέρες</p>
			<p id="p240">Πριν από 5 ημέρες</p>
			<p id="p241">Πριν από 6 ημέρες</p>
			<p id="p242">Πριν από 1 εβδομάδα</p>
			<p id="p243">Πριν από 1 εβδομάδα</p>
			<p id="p244">Πριν από 1 εβδομάδα</p>
			<p id="p245">Πριν από 1 εβδομάδα</p>
			<p id="p246">Πριν από 2 εβδομάδες</p>
			<p id="p247">Πριν από 2 εβδομάδες</p>
			<p id="p248">Πριν από 5 εβδομάδες</p>
			<p id="p249">1 μήνα πριν</p>
			<p id="p250">Πριν από 2 μήνες</p>
			<p id="p251">Πριν από 4 μήνες</p>
			<p id="p252">Πριν από 5 μήνες</p>
			<p id="p253">Πριν από 7 μήνες</p>
			<p id="p254">Πριν από 10 μήνες</p>
			<p id="p255">Πριν από 11 μήνες</p>
			<p id="p256">1 χρόνο πριν</p>
			<p id="p257">Επεισόδια στα Οινόφυτα (25/02/2009)</p>
			<p id="p258">Ασωπός: Εξασθενές χρώμιο στις καλλιέργειες</p>
			<p id="p259">ασωπος</p>
			<p id="p260">Για το δικαίωμα στην καθαρή ενέργεια!</p>
			<p id="p261">Για το δικαίωμα στο καθαρό νερό</p>
			<p id="p262">Για την ενημέρωση του πολίτη, ώστε να γίνει ενεργός πολίτης!</p>
			<p id="p263">Διεκδικούμε το δικαίωμα στην ελεύθερη πρόσβαση στην περιβαλλοντική πληροφόρηση. Διεκδικούμε ενημέρωση για την ποιότητα των υπόγειων νερών περιοχής Οινοφύτων-Ασωπού! Διεκδικούμε το δικαίωμα σε καθαρό περιβάλλον και στην περιφρούρηση της δημόσιας Υγείας!</p>
			<p id="p264">ΕΡΩΤΟΥΜΕ: Παρά την συνεχιζόμενη ρύπανση του Ασωπού, τα μέτρα που λαμβάνει η Πολιτεία είναι από ανύπαρκτα έως παντελώς ανεπαρκή. Τι νομίζετε ότι φταίει;</p>
			<p id="p265">Πλοήγηση στην επικαιρότητα των σύγχρονων περιβαλλοντικών προβλημάτων και όχι μόνο!</p>
			<p id="p266">Με επίκεντρο τη σωτηρία του Ασωπού από το εξασθενές χρώμιο, που απειλεί τη δημόσια υγεία, αλλά και την προστασία του περιβάλλοντος σε περιοχές που κινδυνεύουν, ενημερωνόμαστε για να αφυπνιστούμε και να ενώσουμε τις δυνάμεις μας. Γιατί, μόνο με μια κοινή &amp; συντονισμένη δράση μπορούμε να πετύχουμε !</p>
			<p id="p267">ετικέτες</p>
			<p id="p268">Μαργαρίτα Καραβασίλη</p>
			<p id="p269">Η οικονομική κρίση βρήκε την Ελλάδα στην χειρότερη κατάσταση ! Σήμερα απαιτούνται ριζικές αλλαγές για βιώσιμη οικονομία, κοινωνική συνοχή, νέες θέσεις εργασίας, προστασία του περιβάλλοντος και νέες κοινωνικές και πολιτικές πλειοψηφίες, με σκοπό την επίτευξη της αειφόρου ανάπτυξης. Είμαι Αρχιτέκτων d.p.l.g., Msc. Πολεοδόμος, Χωροτάκτης, Msc. Κοινωνική Ψυχολόγος, υπάλληλος ΥΠΕΧΩΔΕ για 29 χρόνια, Σύμβουλος Περιβάλλοντος στο Συμβούλιο της Ευρωπαϊκής Ένωσης, Γενική Επιθεωρήτρια στην Ειδική Υπηρεσία Επιθεωρητών Περιβάλλοντος. Συμμετέχω ενεργά στα κοινά στο πλευρό οικολογικών οργανώσεων και ενεργών πολιτών.</p>
			<p id="p270">Και όμως... η φύση ανθίσταται!</p>
			<p id="p271">Loading...</p>
			<p id="p272">Ένα ιστολόγιο για την ενημέρωση και την ενεργοποίηση των πολιτών!</p>
			<p id="p273">Καλώς ήλθατε στο ιστολόγιό μου φίλοι, που ανησυχείτε για την κακοποίηση του περιβάλλοντος, για την αδιαφορία της Πολιτείας και που θέλετε να πάρετε την κατάσταση στα χέρια σας...</p>
			<p id="p274">Τα θέματά μας αφορούν στο περιβάλλον όπου - δυστυχώς - τα νέα δεν είναι καθόλου ευχάριστα!</p>
			<p id="p275">Παρακολουθήστε αυτό το ιστολόγιο. "Κάνει καλό στην υγεία" !</p>
			<p id="p276">Που οφείλονται τα περιβαλλοντικά προβλήματα της χώρας;</p>
			<p id="p277">Ποια είναι τα μεγαλύτερα περιβαλλοντικά προβλήματα της χώρας;</p>
		</body>
	</text>
</cesDoc>
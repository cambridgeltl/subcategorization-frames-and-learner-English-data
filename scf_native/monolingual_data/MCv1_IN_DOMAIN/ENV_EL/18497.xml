<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>ecolarissa.com: Ποιες είναι οι λύσεις για να αντιμετωπιστούν οι κλιματικές αλλαγές</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>ecolarissa.com: Ποιες είναι οι λύσεις για να αντιμετωπιστούν οι κλιματικές αλλαγές</title>
						<author></author>
						<imprint>
							<publisher></publisher>
							<pubDate>2010-08-25 16:49:53.0</pubDate>
							<eAddress>http://ecolarissa.blogspot.com/2009/12/blog-post_8220.html</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="el"/>
			</langUsage>
			<textClass>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/ENV_EL/18497.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">Μας απασχολεί:</p>
			<p id="p2">Το αρχείο της ημερίδας της 30/1/2010, με θέμα "Ανεξέλεγκτη λήψη δομικών υλικών από την φύση: αναγκαίο κακό ή βιασμός του περιβάλλοντος; Υπάρχουν λύσεις;"</p>
			<p id="p3">______________________________</p>
			<p id="p4">Θετική εξέλιξη είχε τελικά το θέμα, διαβάστε εδώ</p>
			<p id="p5">______________________________</p>
			<p id="p6">Το θέμα του Πηνειού:</p>
			<p id="p7">Αμμοληψίες: Εκτός απο την ανεξέλεγκτη χωρίς καμιά μελέτη καταστροφή του φυσικού περιβάλλοντος, τα οικονομικά oφέλη ανέρχονται σε αρκετές δεκάδες εκατομμύρια ευρώ ετησίως (μαύρα ή άσπρα άραγε?)</p>
			<p id="p8">______________________________</p>
			<p id="p9">Eco... films</p>
			<p id="p10">1. Battle in Seattle.</p>
			<p id="p11">Αναφέρεται σε αληθινό περιστατικό, στην περιβόητη διαδήλωση που έγινε το 1999 ενάντια στη σύνοδο του Παγκόσμιου Οργανισμού Εμπορίου στο Seattle των ΗΠΑ. Δείτε περισσότερες πληροφορίες στο Cine.gr</p>
			<p id="p12">Σχετικό (κατά μία έννοια) με τα γεγονότα του Δεκέμβη.</p>
			<p id="p13">2. Zeitgeist.</p>
			<p id="p14">Σπουδαίο ντοκυμαντέρ. Μπορείτε να το βρείτε στο Άει σιχτιρ και να το δείτε εκεί ή να το κατεβάσετε.</p>
			<p id="p15">3.Constant Gardener.</p>
			<p id="p16">Στην προσπάθειά ενός διπλώματη (Ralph Fiennes) να εξιχνιάσει τις συνθήκες κάτω από τις οποίες πέθανε η γυναίκα του (Rachel Weisz), ακτιβίστρια σε αποστολή στην Αφρική, θα συναντήσει πολλά εμπόδια και θα ανακαλύψει πράγματα που δεν μπορούσε να φανταστεί.</p>
			<p id="p17">Η ταινία αναφέρεται στη δράση των πολυεθνικών εταιρειών (και συγκεκριμένα των φαρμακοβιομηχανιών) στις χώρες του Τρίτου Κόσμου.</p>
			<p id="p18">Πηνειός</p>
			<p id="p19">Απο την zougla.gr</p>
			<p id="p20">Η Ενεργειακή Επανάσταση είναι το όραμα της Greenpeace για το μελλοντικό σύστημα παραγωγής ενέργειας σε ολόκληρο τον πλανήτη και φυσικά την Ελλάδα. Είναι η πρόταση της Greenpeace για να αποτρέψουμε τις καταστροφικές επιπτώσεις των κλιματικών αλλαγών.</p>
			<p id="p21">Όλα εξελίσσονται. Οι ασπρόμαυρες τηλεοράσεις εξελίχθηκαν σε έγχρωμες υψηλής ευκρίνειας, ο τηλέγραφος εξελίχθηκε σε υπερσύγχρονα κινητά τηλέφωνα, οι ενεργοβόροι γλόμποι έχουν εξελιχθεί σε υπεραποδοτικούς λαμπτήρες χαμηλής κατανάλωσης.</p>
			<p id="p22">Το ίδιο συμβαίνει και με τον άνθρακα. Η καύση του πιο ρυπογόνου καυσίμου στον πλανήτη, ευθύνεται για το μεγαλύτερο ποσοστό των εκπομπών αερίων που καταστρέφουν το κλίμα. Είναι πλέον καιρός να σταματήσουμε να σκάβουμε και να καίμε άνθρακα (λιγνίτη) και να στραφούμε στις ανανεώσιμες πηγές ενέργειας.</p>
			<p id="p23">Ανανεώσιμες πηγές ενέργειας: η ευκαιρία</p>
			<p id="p24">Οι ανανεώσιμες πηγές ενέργειας είναι το αποτέλεσμα της μετατροπής αξιόπιστων, καθαρών και ανανεώσιμων φυσικών πόρων, όπως η ηλιακή ακτινοβολία, ο άνεμος, τα οργανικά υλικά (βιομάζα), το νερό (μικρά υδροηλεκτρικά φράγματα) και η γεωθερμία, σε ενέργεια.</p>
			<p id="p25">Οι ανανεώσιμες πηγές ενέργειας μπορούν να υπερκαλύψουν τις ενεργειακές μας ανάγκες. Η Ελλάδα είναι προικισμένη με τεράστιο ανανεώσιμο δυναμικό, χάρη στο οποίο μπορούμε να αντικαταστήσουμε τη χρήση λιγνίτη και πετρελαίου από ανανεώσιμες πηγές ενέργειας. Η χώρα μας μπορεί να γίνει πρωτοπόρος (από ουραγός) στην παραγωγή πράσινης ενέργειας.</p>
			<p id="p26">Το μόνο που λείπει είναι η πολιτική βούληση - και εσύ έχεις τη δύναμη να το αλλάξεις αυτό.</p>
			<p id="p27">Η κατάσταση στην Ελλάδα</p>
			<p id="p28">Η χώρα μας πρωτοπόρησε στην παραγωγή πράσινης ενέργειας όταν στην Κύθνο κατασκευάστηκε το 1982 ένα από τα πρώτα αιολικά πάρκα στον κόσμο και στη συνέχεια ακολούθησε η κατασκευή φωτοβολταϊκού πάρκου. Η συνεχεία δυστυχώς δεν ήταν ανάλογη.</p>
			<p id="p29">Η εμμονή της ΔΕΗ και των κυβερνήσεων στα ορυκτά καύσιμα και η απαξίωση της καθαρής ενέργειας στην Ελλάδα, μετέτρεψαν τη χώρα μας από πρωτοπόρο, σε εχθρό των ΑΠΕ, παρά το τεράστιο δυναμικό της.</p>
			<p id="p30">Σαν αποτέλεσμα, χώρες όπως η Γερμανία, η οποία διαθέτει πολύ φτωχότερο ανανεώσιμο δυναμικό, σήμερα παράγει περίπου 20 φορές περισσότερη ενέργεια από τον άνεμο. Χαρακτηριστικότερο όμως παράδειγμα είναι η ηλιακή ενέργεια, όπου η Γερμανία το 2006 παρήγαγε 2.000 φορές περισσότερη ηλεκτρική ενέργεια από τον ήλιο από ό,τι η Ελλάδα.</p>
			<p id="p31">Η τεράστια αυτή διαφορά οφείλεται στην έλλειψη υποστήριξης που έχουν οι ανανεώσιμες πηγές ενέργειας, σε πολιτικό επίπεδο. Η Ελλάδα θα μπορούσε να έχει ασύγκριτα περιβαλλοντικά, οικονομικά και κοινωνικά οφέλη από την ανάπτυξη των ανανεώσιμων πηγών ενέργειας.</p>
			<p id="p32">Ενεργειακή Επανάσταση</p>
			<p id="p33">Η Ενεργειακή Επανάσταση είναι η πρόταση της Greenpeace για την καταπολέμηση των χειρότερων επιπτώσεων των κλιματικών αλλαγών.</p>
			<p id="p34">Στην Ελλάδα αν εκμεταλλευτούμε το πλούσιο δυναμικό της χώρας σε ανανεώσιμες πηγές ενέργειας, τότε σε συνδυασμό με την εξοικονόμηση ενέργειας μπορούμε να μειώσουμε τις εκπομπές διοξειδίου του άνθρακα κατά 85% έως το 2050 συμβάλλοντας στην καταπολέμηση των κλιματικών αλλαγών. Για να γίνει αυτό πραγματικότητα πρέπει να αλλάξουμε ριζικά τον τρόπο που:</p>
			<p id="p35">παράγουμε,</p>
			<p id="p36">Παραγωγή ενέργειας</p>
			<p id="p37">Οι ανανεώσιμες πηγές ενέργειας στην Ελλάδα μπορούν να καλύψουν το 87% της ηλεκτροπαραγωγής έως το 2050, σύμφωνα με την Ενεργειακή Επανάσταση. Σήμερα όμως βρισκόμαστε πολύ μακριά από το στόχο αυτό.</p>
			<p id="p38">Τα τελευταία χρόνια τα ορυκτά καύσιμα καλύπτουν περισσότερο από το 85% της ηλεκτροπαραγωγής στην Ελλάδα, με το ρυπογόνο λιγνίτη να καταλαμβάνει τη μερίδα του λέοντος. Στον αντίποδα, οι ανανεώσιμες πηγές ενέργειας παραμένουν στο περιθώριο και μόνο η αιολική ενέργεια έχει σημειώσει μικρή πρόοδο.</p>
			<p id="p39">Για να συμβάλουμε ως χώρα στον αγώνα για την καταπολέμηση των κλιματικών αλλαγών, η Ελλάδα θα πρέπει να αναλάβει φιλόδοξους στόχους για την ανάπτυξη των ΑΠΕ έως το 2020. Σύμφωνα με την Ενεργειακή Επανάσταση οι ΑΠΕ μπορούν να καλύπτουν τις μισές ανάγκες μας σε ηλεκτρισμό μέχρι τότε!</p>
			<p id="p40">Το μόνο που λείπει είναι ένα τολμηρό σχέδιο δράσης, που θα έχει ως στόχο την επιθετική ανάπτυξη των ΑΠΕ και τον περιορισμό της χρήσης άνθρακα και πετρελαίου.</p>
			<p id="p41">Κατανάλωση ενέργειας</p>
			<p id="p42">Όσο σημαντικές επιδόσεις και αν επιδείξουμε στην ανάπτυξη της πράσινης ενέργειας, δε θα καταφέρουμε να μειώσουμε τις εκπομπές αερίων του θερμοκηπίου, αν δεν εξοικονομήσουμε ενέργεια. Σύμφωνα με τις επίσημες προβλέψεις, η Ελλάδα αναμένεται να αυξήσει την κατανάλωση ενέργειας κατά 40% έως το 2050 σε σύγκριση με τα επίπεδα του 2005. Κάτι τέτοιο φυσικά θα έχει ανεπανόρθωτες επιπτώσεις στο κλίμα.</p>
			<p id="p43">Η Ενεργειακή Επανάσταση προτείνει μία σειρά από διαρθρωτικές αλλαγές σε πολιτικό επίπεδο, αλλά και στην καθημερινή μας ζωή, οι οποίες όχι μόνο θα περιορίσουν αποτελεσματικά τις εκπομπές αερίων του θερμοκηπίου, αλλά θα βελτιώσουν το βιοτικό μας επίπεδο και θα μειώσουν το κόστος ζωής.</p>
			<p id="p44">Αν οι ‘επαναστατικές’ προτάσεις της Greenpeace γίνουν πραγματικότητα, τότε η Ελλάδα μπορεί να μειώσει την κατανάλωση ενέργειας κατά 45% έως το 2050 σε σύγκριση με τις επίσημες προβλέψεις για το ίδιο έτος. Αυτή η μείωση σε συνδυασμό με την εξοικονόμηση ενέργειας είναι αρκετή για να αντιμετωπίσει τις χειρότερες επιπτώσεις των κλιματικών αλλαγών.</p>
			<p id="p45">Αντίληψη της ενέργειας</p>
			<p id="p46">Το ηλεκτρικό ρεύμα σε πολλούς από εμάς φαίνεται καθαρό. Η αλήθεια όμως είναι ότι στην Ελλάδα, παράγεται με τον πιο βρώμικο και επικίνδυνο τρόπο. Εκατοντάδες χιλιόμετρα μακριά, στη ΒΔ Μακεδονία (Κοζάνη, Φλώρινα) και την Αρκαδία (Μεγαλόπολη) υπάρχουν τεράστιες μονάδες ηλεκτροπαραγωγής με καύσιμο το ρυπογόνο λιγνίτη. Εκεί χιλιάδες εργαζόμενοι στα ορυχεία και τις μονάδες της ΔΕΗ, επιβαρύνουν την υγεία τους και πολλές φορές διακινδυνεύουν τη ζωή τους για να παράγουν ηλεκτρική ενέργεια για την υπόλοιπη ηπειρωτική Ελλάδα.</p>
			<p id="p47">Από τις μονάδες αυτές το ρεύμα που παράγεται μεταφέρεται στα σπίτια και τις δουλειές μας μέσω καλωδίων που έχουν συνολικό μήκος εκατοντάδων χιλιομέτρων. Αυτό συγκεντρωτικό σύστημα παραγωγής ενέργειας που στηρίζεται σε τεράστιες μονάδες ηλεκτροπαραγωγής και τη μεταφορά ενέργειας σε μεγάλες αποστάσεις είναι εξαιρετικά αναποτελεσματικό. Υπολογίζεται ότι στην Ελλάδα από τις 100 μονάδες ενέργειας που παράγονται, μόλις οι 30 μονάδες φτάνουν τελικά στην πραγματική κατανάλωση ενέργειας.</p>
			<p id="p48">Το όραμα της Ενεργειακής Επανάστασης βασίζεται σε ένα τελείως διαφορετικό ενεργειακό σύστημα, στο οποίο η ενέργεια παράγεται κοντά στο σημείο όπου καταναλώνεται. Κάθε κτίριο από μόνο του αποτελεί ένα μικροσταθμό παραγωγής πράσινης ενέργειας, ενώ το ίδιο κτίριο έχει ελάχιστες ενεργειακές ανάγκες.</p>
			<p id="p49">Ο πιο σημαντικός ρόλος όμως είναι ο δικός μας. Οι αλλαγές που θα κάνουμε στο δικό μας τρόπο ζωής -στην καθημερινότητά μας, αλλά και την πολιτική μας στάση- έχουν μεγάλη σημασία για την αποτελεσματική μείωση των κλιματικών αλλαγών. Μέσα από την επαφή με την Greenpeace θα έχετε την ευκαιρία να μάθετε πώς μπορείτε να βοηθήσετε με τη δική σας στάση για να σώσουμε τον πλανήτη!</p>
			<p id="p50">Trivia</p>
			<p id="p51">Το 90% των νοικοκυριών διαθέτουν ηλιακό θερμοσίφωνα στην πόλη Dezhou της Κίνας με πληθυσμό 5.500.000 εκατομμύρια κατοίκων.</p>
			<p id="p52">Η Πορτογαλία και η Σκωτία σήμερα είναι οι πρωτοπόροι παγκοσμίως στην κυματική ενέργεια.</p>
			<p id="p53">Οι servers σήμερα καταναλώνουν περισσότερη ηλεκτρική ενέργεια από ό,τι η Γαλλία. Αν ίσχυαν αυστηρά κριτήρια ενεργειακής κατανάλωσης, η εξοικονόμηση που θα επιτυγχανόταν θα ισοδυναμούσε με την κατάργηση 48 ανθρακικών μονάδων.</p>
			<p id="p54">Κάθε Έλληνας πολίτης ευθύνεται για 9,6 τόνους διοξειδίου του άνθρακα ετησίως. Κάθε Αμερικάνος για 19,6 τόνους, ενώ κάθε Κινέζος για 3,9.</p>
			<p id="p55">Πράσινη ανάπτυξη</p>
			<p id="p56">Η πράσινη ανάπτυξη είναι ένας εξαιρετικά δημοφιλής όρος στις μέρες μας και μάλλον όχι άδικα. Η πράσινη ανάπτυξη μπορεί όχι μόνο να συμβάλει στην καταπολέμηση των κλιματικών αλλαγών και την προστασία του πλανήτη, αλλά και να δημιουργήσει χιλιάδες νέες πράσινες θέσεις εργασίας, δίνοντας λύση στην πρόκληση της παγκόσμιας οικονομικής κρίσης. Στην Ελλάδα η πράσινη ανάπτυξη μπορεί να δημιουργήσει έως το 2020, περισσότερες από 400.000 νέες θέσεις εργασίας.</p>
			<p id="p57">Ανανεώσιμες πηγές ενέργειας</p>
			<p id="p58">Η απεξάρτηση από τα ορυκτά καύσιμα και η σταδιακή κατάργηση του λιγνίτη επιτάσσει την εκπόνηση σχέδιο για την ομαλή μετάβαση σε μία εποχή χαμηλού άνθρακα χωρίς κοινωνικές αναταράξεις. Σήμερα η ΔΕΗ απασχολεί περίπου 24.500 εργαζομένους στην παραγωγή ενέργειας, ενώ ο αριθμός αυτός μειώνεται δραματικά. Η στροφή στις ανανεώσιμες πηγές ενέργειας μπορεί να συμβάλει στην αντιμετώπιση του ζητήματος, καθώς αναμένεται να δημιουργηθούν έως και 58.000 νέες θέσεις εργασίας στον τομέα των ΑΠΕ, έως το 2020.</p>
			<p id="p59">Εξοικονόμηση ενέργειας</p>
			<p id="p60">Η προώθηση προγραμμάτων εξοικονόμησης ενέργειας και η ενεργειακή αναβάθμιση των κτιρίων προβλέπεται να δημιουργήσει έως και 56.000 νέες θέσεις εργασίας, όχι μόνο στα μεγάλα αστικά κέντρα της χώρας, αλλά και περιφερειακά σε ολόκληρη την επικράτεια.</p>
			<p id="p61">Οικολογική διαχείριση απορριμμάτων και βιολογική καλλιέργεια</p>
			<p id="p62">Δύο ακόμα παραγωγικές δραστηριότητες που δε σχετίζονται άμεσα με τον ενεργειακό τομέα αλλά συμβάλλουν σημαντικά στη μείωση των εκπομπών αερίων του θερμοκηπίου σε περίπτωση που εφαρμοστούν πράσινες πολιτικές, είναι η διαχείριση απορριμμάτων και η αγροτική παραγωγή. Η πράσινη ανάπτυξη μπορεί να δημιουργήσει περίπου 11.000 και 10.000 - 30.000 θέσεις εργασίας αντίστοιχα.</p>
			<p id="p63">Πράσινη λύση στην οικονομική κρίση</p>
			<p id="p64">Σύμφωνα με επίσημες έρευνες, για κάθε μία πράσινη θέση που δημιουργείται άμεσα, δημιουργείται αντίστοιχα 1,6 θέση σε ευρύτερους κλάδους της οικονομίας λόγω της τόνωσης της κατανάλωσης. Επομένως, υπολογίζεται ότι η πράσινη ανάπτυξη μπορεί να δημιουργήσει έως και 403.500 νέες θέσεις εργασίας.</p>
			<p id="p65">Trivia</p>
			<p id="p66">H Κίνα το 2007, απασχολούσε 943.200 εργαζομένους στον τομέα των ΑΠΕ, οι ΗΠΑ 503.500 και η Γερμανία 278.000 εργαζομένους (2008). Στην Κίνα κατασκευάζεται μία ανεμογεννήτρια κάθε δύο ώρες.</p>
			<p id="p67">Στις ΗΠΑ, απασχολούνται 85.000 άτομα στην αιολική βιομηχανία, περισσότερα από ό,τι απασχολούνται στη βιομηχανία άνθρακα.</p>
			<p id="p68">Στην Ελλάδα λειτουργούν ή βρίσκονται υπό κατασκευή 5 παραγωγικές μονάδες φωτοβολταϊκών συστημάτων.</p>
			<p id="p69">Έγραψαν οι Οικολόγοι Πράσινοι Λάρισας στις 5:55 μ.μ.</p>
			<p id="p70">0 απόψεις:</p>
			<p id="p71">View Ecogreens_GR in a larger map</p>
			<p id="p72">"Πράσινη ατζέντα"</p>
			<p id="p73">Καλοκαιρινές διακοπές :) απο Σεπτέμβρη πάλι...</p>
			<p id="p74">Παρακολουθήστε μας κάθε Παρασκευή 8:15 -9:00πμ (και σ' επανάληψη μετά τις 24:00) στην εκπομπή "Καλημέρα Θεσσαλία-Πράσινη ατζέντα" στο Θεσσαλία TV</p>
			<p id="p75">Είμαστε οι:</p>
			<p id="p76">Αναρτήσεις</p>
		</body>
	</text>
</cesDoc>
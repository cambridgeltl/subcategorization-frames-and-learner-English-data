<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>Pontokomi.com: Σύλλογος Περιβάλλοντος και Ποιότητας Ζωής Δήμου Δημητρίου Υψηλάντη: Τσουχτερά πρόστιμα για συνεχιζόμενες παραβάσεις...</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>Pontokomi.com: Σύλλογος Περιβάλλοντος και Ποιότητας Ζωής Δήμου Δημητρίου Υψηλάντη: Τσουχτερά πρόστιμα για συνεχιζόμενες παραβάσεις...</title>
						<author></author>
						<imprint>
							<publisher></publisher>
							<pubDate>2010-09-06 10:25:28.0</pubDate>
							<eAddress>http://pontokomicom.blogspot.com/2010/03/blog-post_4186.html</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="el"/>
			</langUsage>
			<textClass>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/ENV_EL/4260.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">Διευρύνεται ο κατάλογος των ανοιχτών υποθέσεων παραβίασης της κοινοτικής νομοθεσίας περιβάλλοντος (εφαρμογής ή καθυστέρησης στην εναρμόνιση). Ο αριθμός των υποθέσεων ξεπερνά τις 30. Περίοπτη θέση καταλαμβάνουν 4 πρωτόδικες καταδικαστικές αποφάσεις. Έχει ξεκινήσει εκ νέου η διαδικασία παραπομπής και η μη συμμόρφωση οδηγεί σε τσουχτερά πρόστιμα. Σε περίοπτη θέση αυτές που συνδέονται με την ανυπαρξία διαχείρισης όλης της γκάμας των αποβλήτων (αστικά λύματα, απορρίμματα, τοξικά) και άλλων δύο που αποτυπώνουν τη διαχρονική αδιαφορία για το φυσικό κεφάλαιο και την περιφρόνηση των κανόνων που αποτελούν τη ραχοκοκαλιά του θεσμικού πλαισίου για την προστασία της φύσης, π.χ. η Οδηγία 79/409 περί ορνιθοπανίδας.</p>
			<p id="p2">Παρ' ότι διάφορες υποθέσεις αρχειοθετούνται, κυρίως αυτές που σχετίζονται με την εκπρόθεσμη ενσωμάτωση στο εθνικό δίκαιο, εμφανίζονται νέες. Με τη συνθήκη της Λισσαβώνας μπορεί να επιβληθεί χρηματικό πρόστιμο από την πρώτη καταδίκη. Έχει ήδη ξεκινήσει η διαδικασία επί παραβάσει για κακή εναρμόνιση με την Οδηγία περί στρατηγικής εκτίμησης των περιβαλλοντικών επιπτώσεων και μη ενσωμάτωση των Οδηγιών που αφορούν: απόβλητα ηλεκτρικών στηλών, καταγραφή χωρικών δεδομένων (INSPIRE), διαχείριση κινδύνων από πλημμύρες, βελτίωση - επέκταση συστήματος εμπορίας δικαιωμάτων ρύπων.</p>
			<p id="p3">Η εικόνα των εκκρεμοτήτων, κυρίως στο κεφάλαιο εφαρμογής των κανόνων προστασίας του περιβάλλοντος μέχρι τέλος Ιανουαρίου ανά στάδιο (προδικαστικά επιστολή όχλησης, προειδοποιητική επιστολή, αιτιολογημένη γνώμη πριν την προσφυγή) και μετά την πρωτόδικη καταδίκη, έχει ως εξής:</p>
			<p id="p4">Καταδίκες</p>
			<p id="p5">* Εγκατάσταση αποχετευτικού δικτύου - συστήματος επεξεργασίας αστικών λυμάτων στο Θριάσιο Πεδίο. Εκτέλεση της απόφασης του ΔΕΚ της 24ης Ιουνίου 2004 (υπόθεση C-119/02) λόγω έλλειψης συστήματος συλλογής και κατάλληλης επεξεργασίας των αστικών λυμάτων της περιοχής του Θριάσιου Πεδίου (κατά παράβαση της Οδηγίας 91/271/ΕΟΚ για τα αστικά λύματα). H υλοποίηση των έργων καθυστερεί, γι' αυτό και η αιτιολογημένη γνώμη.</p>
			<p id="p6">* Παράνομες χωματερές: Εκτέλεση της απόφασης του ΔΕΚ της 6ης Οκτωβρίου 2005 (υπόθεση C-502/03). Λειτουργία τουλάχιστον 1.125 παράνομων ή ανεξέλεγκτων χωματερών, οι οποίες δημιουργούν προβλήματα για το περιβάλλον και τη δημόσια υγεία (κατά παράβαση της Οδηγίας 75/442/ΕΟΚ για τα στερεά απόβλητα, όπως τροποποιήθηκε από την Οδηγία 91/156/ΕΟΚ). Κλείσιμο έως το τέλος του 2008.</p>
			<p id="p7">* Καθορισμός Ζωνών Ειδικής Προστασίας βάσει της Οδηγίας 79/409/ΕΟΚ για τη διατήρηση των άγριων πτηνών. Τα κράτη - μέλη υποχρεούνται να καθορίζουν Ζώνες Ειδικής Προστασίας (ΖΕΠ) για τα διάφορα είδη άγριων πτηνών (μέρος του δικτύου Natura 2000). Το ΥΠΕΧΩΔΕ όφειλε να έχει χαρακτηρίσει 186 Ζώνες Ειδικής Προστασίας. Μέχρι σήμερα έχουν καθοριστεί μόνον 151 και η έκτασή τους δεν καλύπτει όλα τα είδη πτηνών. Η πρώτη απόφαση εκδόθηκε στις 25.10.2007 και έχει αποσταλεί προειδοποιητική επιστολή.</p>
			<p id="p8">* Εφαρμογή της Οδηγίας 91/271/ΕΟΚ. Έως τις 31.12.2000, 24 οικισμοί δεν διέθεταν ούτε δίκτυα αποχέτευσης ούτε βιολογικούς καθαρισμούς για τα λύματά τους. Η πρώτη καταδίκη εκδόθηκε στις 25.10.2007. Στάδιο προειδοποιητικής επιστολής.</p>
			<p id="p9">* Ανεπαρκής προστασία ελλείψει θεσμικού πλαισίου των Ζωνών Ειδικής Προστασίας δυνάμει της Οδηγίας 79/409/ΕΟΚ και 92/4392/43/ΕΟΚ για τους οικοτόπους. Η πρώτη καμπάνα χτύπησε στις 11.12.08. Επιστολή συμμόρφωσης.</p>
			<p id="p10">* Απουσία κατάλληλου σχεδιασμού διαχείρισης επικίνδυνων αποβλήτων και λειτουργία ανεξέλεγκτων χώρων διάθεσης για παραβίαση των Οδηγιών σχετικά με τα επικίνδυνα απόβλητα. Καταδίκη εσοδείας 10.9.09. Έχει φτάσει επιστολή συμμόρφωσης.</p>
			<p id="p11">Ενώπιον δικαστηρίου</p>
			<p id="p12">* Εφαρμογή της Οδηγίας 2008/1, IPPC, για την πρόληψη και τον έλεγχο της ρύπανσης στις βιομηχανίες, η οποία απαιτεί πιο αυστηρούς περιβαλλοντικούς όρους λειτουργίας.</p>
			<p id="p13">* Ενσωμάτωση Οδηγίας 2006/66 για τα απόβλητα ηλεκτρικών στηλών.</p>
			<p id="p14">Αιτιολογημένη γνώμη</p>
			<p id="p15">* Συλλογή και επεξεργασία αστικών λυμάτων στις ευαίσθητες περιοχές, κακή εφαρμογή της Οδηγίας 91/271/- Οι ελληνικές αρχές παρέλειψαν να χαρακτηρίσουν ευαίσθητες περιοχές τις 10 υδάτινες μάζες (π.χ. Αργολικός κόλπος, Παγασητικός, λίμνη Ιωαννίνων, λίμνη Καστοριάς...).</p>
			<p id="p16">* Κανονισμός 2037/2000 για τις ουσίες που καταστρέφουν την στοιβάδα του όζοντος, άρθρο 20.</p>
			<p id="p17">* Λειτουργία ΧΥΤΑ Φυλής στη θέση Σκαλιστήρι κατά παράβαση των Οδηγιών 2006/12 και 99/31.</p>
			<p id="p18">* Αυτοκινητόδρομος Πύργος-Τσακώνα, παραβίαση της Οδηγίας 92/43 για τους οικοτόπους στην περιοχή Καϊάφα.</p>
			<p id="p19">* Μη αποστολή εκθέσεων εφαρμογής της Οδηγίας για τα αστικά λύματα (άρθρο 15)</p>
			<p id="p20">Προειδοποιητικές επιστολές</p>
			<p id="p21">* Χωροθέτηση αιολικών πάρκων στη Λακωνία.</p>
			<p id="p22">*Απαιτήσεις εφαρμογής Οδηγιών 96/62, 1999/30, 2008/50 περί ποιότητας ατμοσφαιρικού αέρα</p>
			<p id="p23">Επιστολές όχλησης</p>
			<p id="p24">Για λειτουργία διαφόρων εγκαταστάσεων στην Αυλίδα, χωροθέτηση αιολικών πάρκων στη Λακωνία, ρύπανση του ποταμού Ασωπού, εκτροπή ποταμού Αχελώου, κατασκευή 13 ανεμογεννητριών στην Αρχίπολη Ρόδου, εξορυκτική δραστηριότητα στη Μήλο, ΧΥΤΑ Καρβουναρίου Θεσπρωτίας - ΧΥΤΑ Λευκίμμης, η κατασκευή αντιπλημμυρικού έργου στο ρέμα του Ερασίνου εις βάρος του υγρότοπου Βραυρώνας, ρύπανση ρέματος Χαϊδαρίου, καταγγελία για τις επιπτώσεις από τη λειτουργία πτηνοτροφικών εγκαταστάσεων σε περιοχές του νομού Άρτας, Καταγγελία για τη λειτουργία ηχητικών συστημάτων σε περιοχή Natura στη Ρόδο και καταγγελία για τη Λειτουργία ΧΥΤΑ στο Καλαμάκι Ζακύνθου.</p>
			<p id="p25">Πηγή: Εφημερίδα Η Αυγή-Σταυρογιάννη Λ.</p>
			<p id="p26">Αναρτήθηκε από Σύλλογος Περιβάλλοντος και Ποιότητας Ζωής στις 20:18</p>
			<p id="p27">Αγαπητέ επισκέπτη βλέποντας την περιβαλλόντικη κατάντια του τόπου οι κάτοικοι...</p>
			<p id="p28">«... έχουν στο πρόσωπο δυο πληγές που μένουν πάντοτε ανοιχτές κι όταν τις νύχτες τις χλωμές τους επισκέπτονται οι θύμισες αιμοραγούν διαρκώς.....στάζοντας δάκρυα...»</p>
			<p id="p29">Ξυπνήστε...</p>
			<p id="p30">«Για τους ξύπνιους υπάρχει ένας και ο ίδιος κόσμος, ενώ οι κοιμισμένοι στρέφονται ο καθένας σε ένα δικό του, υποκειμενικό κόσμο.»</p>
			<p id="p31">«Αν θες να ονειρεύεσαι… ξύπνα!»</p>
			<p id="p32">«Κανένα πρόβατο δεν σώθηκε ποτέ βελάζοντας...»</p>
			<p id="p33">Αριθμός Επισκεπτών</p>
			<p id="p34">Top 10 των σχολιαστών του Blog μας...</p>
			<p id="p35">BloggerStop</p>
			<p id="p36">Αναζήτηση στο Blog μας</p>
			<p id="p37">Μεγάλωσε ή μίκραινε τη γραμματοσειρά για να βλέπεις καλύτερα τις αναρτήσεις...</p>
			<p id="p38">Φωτογραφίες από κινητοποιήσεις του Συλλόγου...</p>
			<p id="p39">Φωτογραφίες από εκδηλωσεις του Συλλόγου...</p>
			<p id="p40">Ο καιρός στην περιοχή μας...</p>
			<p id="p41">Θερμοκρασία</p>
			<p id="p42">Σύγκριση με καλύτερες μέρες...</p>
			<p id="p43">Πρωτοσέλιδα Εφημερίδων Τοπικού Τύπου</p>
			<p id="p44">Loading...</p>
			<p id="p45">Loading...</p>
		</body>
	</text>
</cesDoc>
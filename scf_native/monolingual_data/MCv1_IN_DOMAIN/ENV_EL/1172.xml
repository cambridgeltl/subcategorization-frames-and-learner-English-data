<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>Με αφορμή οι τελευταίες της δηλώσεις για το πόσιμο νερό “Σφυροκοπούν” την Τίνα Μπιρμπίλη σε Οινόφυτα και Εύβοια « Asopos SOS</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>Με αφορμή οι τελευταίες της δηλώσεις για το πόσιμο νερό “Σφυροκοπούν” την Τίνα Μπιρμπίλη σε Οινόφυτα και Εύβοια « Asopos SOS</title>
						<author></author>
						<imprint>
							<publisher></publisher>
							<pubDate>2010-09-06 16:52:25.0</pubDate>
							<eAddress>http://asopossos.wordpress.com/2010/07/19/%CE%BC%CE%B5-%CE%B1%CF%86%CE%BF%CF%81%CE%BC%CE%AE-%CE%BF%CE%B9-%CF%84%CE%B5%CE%BB%CE%B5%CF%85%CF%84%CE%B1%CE%AF%CE%B5%CF%82-%CF%84%CE%B7%CF%82-%CE%B4%CE%B7%CE%BB%CF%8E%CF%83%CE%B5%CE%B9%CF%82-%CE%B3/</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="el"/>
			</langUsage>
			<textClass>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/ENV_EL/1172.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">Παρέμβαση στον Πρωθυπουργό για την εφαρμογή του σχεδίου απορρύπανσης του Ασωπού αλλά και για την αινιγματική όπως αναφέρουν, στάση της υπουργού Περιβάλλοντος, ετοιμάζουν στα Οινόφυτα, μετά τις φωτιές που άναψε η πρόσφατη τοποθέτηση της κ. Τίνας Μπιρμπίλη για τις ποσότητες εξασθενές χρωμίου που πρέπει να ανιχνεύονται στο πόσιμο νερό.</p>
			<p id="p2">Η υπουργός, απαντώντας πριν από λίγες μέρες στη βουλή σε ερώτηση της βουλευτού του ΠΑΣΟΚ κ. Κατερίνας Περλεπέ σχετικά με τις υψηλές ποσότητες εξασθενούς χρωμίου στο δήμο Μεσσαπίων στην Εύβοια, επανέλαβε ότι το ολικό χρώμιο, (σ.σ με βάση την επιστημονική βιβλιογραφία επιτρέπεται στο νερό σε ποσότητες έως 50μg ανά λίτρο) δεν μπορεί να διαχωρίζεται από το εξασθενές, το οποίο θεωρείται μία καρκινογόνος ουσία, επικίνδυνη για την δημόσια υγεία, για την οποία όμως δεν τίθονται επιστημονικά όρια.</p>
			<p id="p3">«Πρέπει να είμαστε πολύ προσεκτικοί όταν μιλάμε για ακατάλληλο πόσιμο νερό, γιατί παίζουμε με κάτι πολύ ευαίσθητο» δήλωσε η κ. Μπιρμπίλη και τόνισε ότι μόνο στην Ελλάδα και την Καλιφόρνια γίνεται τα τελευταία χρόνια προσπάθεια για διαχωρισμό μεταξύ ολικού και εξασθενούς χρωμίου, επισημαίνοντας ότι το θέμα θα τεθεί επί τάπητος σε επιστημονικό συνέδριο που θα γίνει τους επόμενους μήνες.</p>
			<p id="p4">Το ΥΠΕΚΑ είχε βάλλει όριο τα 3μg!</p>
			<p id="p5">Εδώ και λίγες μέρες, η κ. Μπιρμπίλη έχει στοχοποιηθεί από τις δύο τοπικές κοινωνίες (Οινοφύτων, Εύβοιας) που χαρακτηρίζουν αντιφατική την στάση της, της καταλογίζουν άγνοια και επικαλούνται τις ίδιες τις αποφάσεις του υπουργείου της που όπως λένε, έρχονται σε πλήρη αντίθεση με τα όσα υποστήριξε πρόσφατα.</p>
			<p id="p6">«Η δήλωση της κ. Μπιρμπίλη αποτελεί στροφή 180 μοιρών σε όλα όσα μας είπε όταν επισκέφτηκε τα Οινόφυτα πριν λίγους μήνες αλλά και στην ίδια την Κοινή Υπουργική Απόφαση που υπέγραψε για την προστασία του Ασωπού, στην οποία βάζει αυστηρά όρια για το εξασθενές χρώμιο τα 3μg ανά λίτρο στα επιφανειακά νερά. Πιστεύαμε ότι στο πόσιμο τα όρια θα ήταν πολύ αυστηρότερα αλλά η δήλωση της υπουργού μας εξέπληξε δυσάρεστα», εξηγεί στο protothema.gr ο παπά Γιάννης Οικονομίδης, ο οποίος έχει πρωτοστατήσει στον αγώνα για να καθαρίσει ο Ασωπός και αποκαλύπτει ότι στα Οινόφυτα ετοιμάζουν επιστολή στον Πρωθυπουργό με κοινοποίηση και στους συναρμόδιους υπουργούς (Υγείας και Περιβάλλοντος). «θα ενημερώσουμε τον Πρωθυπουργό, ο οποίος πριν γίνει γνωστό το πρόβλημα και η έκταση της ρύπανσης στον Ασωπό, είχε επισκεφτεί την περιοχή των Οινοφύτων και γνωρίζει καλά ποια είναι τα περιβαλλοντικά προβλήματα», αναφέρει.</p>
			<p id="p7">Στην επιστολή θα γίνεται μία αποτίμηση της σημερινής κατάστασης και θα υπογραμμίζεται ο καταρχήν θετικός ρόλος των μέτρων του ΥΠΕΚΑ για την απορρύπανση του ποταμού.</p>
			<p id="p8">Θα καταγράφονται όμως και οι δυσκολίες που συναντά το σχέδιο στην υλοποίησή του, το αλαλούμ με τα όρια του εξασθενούς χρωμίου και οι σοβαρές ελλείψεις σε ανθρώπινο προσωπικό στους επιθεωρητές περιβάλλοντος που δυσχεραίνουν τις προσπάθειες για αποκατάσταση του προβλήματος.</p>
			<p id="p9">Ευθείες βολές για την στάση της υπουργού επιρρίπτονται από τους φορείς των Οινοφύτων και προς τον Γενικό Γραμματέα Υδάτων κ. Ανδρέα Ανδρεαδάκη και τονίζουν ότι υπάρχει θέματα δεοντολογίας εναντίον του καθώς στην δικογραφία με την ΕΑΒ (σ.σ η υπόθεση βρίσκεται στο Σ.τ.Ε.), περιλαμβάνονται έγγραφα με την υπογραφή του από τα δείγματα που στέλνονταν για εργαστηριακές αναλύσεις στο Πολυτεχνείο που αναφέρουν ότι είναι καθαρά τα απόβλητα της βιομηχανίας.</p>
			<p id="p10">«Πώς είναι δυνατό να βγάζει καθαρά τα απόβλητα όταν είχαν προηγηθεί οι έλεγχοι των επιθεωρητών περιβάλλοντος και είχαν επιβληθεί πρόστιμα» αναφέρουν νομικοί κύκλοι.</p>
			<p id="p11">Άγνοια και ανευθυνότητα</p>
			<p id="p12">Άμεση ήταν και η αντίδραση του περιβαλλοντικού και πολιτιστικού συλλόγου Γαία για τη ρύπανση στα Μεσσάπια, που τονίζει ότι οι απόψεις της κ. Μπιρμπίλη «τορπιλίζουν τον αγώνα για καθαρό πόσιμο νερό απαλλαγμένο από εξασθενές χρώμιο και άλλα βαρέα μέταλλα».</p>
			<p id="p13">Η Γαία χαρακτηρίζει ως πρωτοφανή τη δήλωση της υπουργού με αφορμή την οποία, όπως αναφέρει, βρήκε ευκαιρία να θριαμβολογήσει ο δήμαρχος της περιοχής κ. Αντώνης Μπαζιώτης, που εδώ και 1,5 χρόνο επιμένει ότι το νερό είναι καθαρό γιατί μετρά το ολικό χρώμιο που ανιχνεύεται σε ποσότητες κάτω από 50 μικρογραμμάρια.</p>
			<p id="p14">Τονίζουν επίσης ότι η δήλωση της υπουργού ΠΕΚΑ, δεν σέβεται ούτε την πρόσφατη απόφαση του Μονομελούς Πρωτοδικείου Χαλκίδας που στις 30 Ιουνίου, έκανε δεκτά ασφαλιστικά μέτρα, ώστε η περιεκτικότητα σε εξασθενές χρώμιο από το δίκτυο ύδρευσης νερού να μην υπερβαίνει τα 2 μg/lt.</p>
			<p id="p15">«Αν τελικά δεν πρόκειται για γκάφα ολκής της υπουργού ΠΕΚΑ, αν δεν πρόκειται απλώς για άγνοια και ανευθυνότητα, τότε λογικά πρόκειται περί ψευδούς πληροφόρησης, παραπλάνησης και εξαπάτησης των πολιτών, με ηθική αυτουργία στην πρόκληση ανεπανόρθωτων βλαβών στην υγεία τους» επισημαίνει ο περιβαλλοντικός και πολιτιστικός σύλλογος και ζητά από την κ. Μπιρμπίλη, άμεσα να δώσει διευκρινίσεις και σαφείς εξηγήσεις στους κατοίκους της τοξινωμένης Μεσσαπίας.</p>
			<p id="p16">Υπενθυμίζεται ότι η περιοχή της Εύβοιας αντιμετωπίζει εξίσου σοβαρά προβλήματα ρύπανσης καθώς εδώ και 1,5 χρόνο εμφανίζονται στο πόσιμο νερό υψηλές ποσότητες εξασθενούς χρωμίου που σε μεγάλο βαθμό αποδίδονται από τους επιθεωρητές περιβάλλοντος στον τρόπο διαχείρισης των αποβλήτων της Λάρκο.</p>
			<p id="p17">Share this:</p>
			<p id="p18">Notify me of new posts via email.</p>
			<p id="p19">ΣΤΑΤΙΚΕΣ ΣΕΛΙΔΕΣ:</p>
			<p id="p20">143,234 hits</p>
		</body>
	</text>
</cesDoc>
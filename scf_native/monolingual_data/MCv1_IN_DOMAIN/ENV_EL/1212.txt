Του ΠΑΝΑΓΙΩΤΗ ΜΠΟΥΓΑΝΗ Φωτ.: ΛΑΜΠΗΣ ΠΑΠΑΔΟΠΟΥΛΟΣ
Οκτώ μήνες έχουν περάσει από τότε που το καρκινογόνο εξασθενές χρώμιο έγινε και «επίσημα» αναπόσπαστο κομμάτι της καθημερινότητας στον νομό Βοιωτίας. Σ’ αυτό το διάστημα η πολιτεία έχει αποδείξει ότι αδυνατεί να αντιμετωπίσει το πρόβλημα, ενώ κάθε τόσο και νέες περιπτώσεις μόλυνσης έρχονται στο φως.
**Απόδειξη η τελευταία περίπτωση έξω από τη Θήβα, κατά την οποία κατατέθηκε μηνυτήρια αναφορά από τη Δημοτική Επιχείρηση Υδρευσης Αποχέτευσης (ΔΕΥΑΘ). Για ποιον λόγο; Σε επιφανειακά και υπόγεια νερά, στα όρια των οικοπέδων τριών βιομηχανιών, εντοπίστηκε εξασθενές χρώμιο σε υψηλές συγκεντρώσεις. «Εχουμε ήδη προσκομίσει όλα τα στοιχεία όπως επιστημονικές αναλύσεις και τεκμηρίωση ότι πρόκειται για ανθρωπογενή παρέμβαση και έχουμε ακόμη και γεωγραφικό προσδιορισμό των ύποπτων βιομηχανιών βάσει δειγματοληψιών που έγιναν σε χώρους εκτός του δικτύου ύδρευσης» μας είπε ο πρόεδρος της ΔΕΥΑΘ, Στ. Χαλβατζής.
Πρόκειται για μεγάλες βιομηχανίες που πραγματοποιούν δευτερογενή χύτευση μολύβδου, γαλβανισμό εν θερμώ, επιμετάλλωση και ηλεκτροστατική βαφή. Παράγουν δηλαδή επικίνδυνα απόβλητα (υγρά και στερεά) που περιέχουν βαρέα μέταλλα.
**Για την υπόθεση ενημερώθηκαν και οι επιθεωρητές περιβάλλοντος μέσω καταγγελίας που κατέθεσαν 42 πολίτες της Θήβας. «Είναι γνωστό ότι η μία εταιρεία απορρίπτει τα υγρά της απόβλητα από τα λουτρά επιμετάλλωσης σε χωμάτινους λάκκους εντός του οικοπέδου και προσθέτει ασβέστη. Η λάσπη που προκύπτει καλύπτεται με χώμα και παραμένει στον χώρο» αναφέρουν οι καταγγέλλοντες.
Αποκάλυψαν επίσης ότι υπάρχει βιομηχανία που «διοχετεύει τα υγρά απόβλητα από την επεξεργασία των συσσωρευτών σε παρακείμενο ρέμα».
**Την ίδια στιγμή εξασθενές χρώμιο συνεχίζει να εντοπίζεται στο δίκτυο ύδρευσης της Θήβας. Σύμφωνα με τους αρμοδίους, το νερό είναι κατάλληλο για πόση, αφού οι τιμές που καταγράφονται δεν υπερβαίνουν τα 50 mg/l για το ολικό χρώμιο. Υπάρχει μάλιστα έγγραφο του υπουργείου Υγείας που αναφέρει ότι «η ποιότητα του πόσιμου νερού καθορίζεται με βάση το συνολικό και όχι το εξασθενές χρώμιο» (για το οποίο δεν υπάρχει όριο).
**Εκ διαμέτρου αντίθετη είναι η Ενωση Ελλήνων Χημικών. Σε έκθεσή της τονίζει ότι «τα αποτελέσματα τοξικολογικής έρευνας οδήγησαν την πολιτεία της Καλιφόρνιας προς την κατεύθυνση της υιοθέτησης των νέων ορίων που είχαν εισαχθεί το 2001 για το ολικό χρώμιο στο πόσιμο νερό (από 50 mg/l σε 2,5 mg/l) και να εισαγάγει πρώτη φορά όριο για το εξασθενές χρώμιο (0,2 mg/l)».
Στην Καλιφόρνια, δηλαδή, τα όρια είναι πολύ μικρότερα από αυτά στα οποία στηρίζονται οι υπεύθυνοι για τις καθησυχαστικές δηλώσεις τους. Οι χημικοί ξεκαθαρίζουν ότι η παρουσία χρωμίου πάνω από 10 mg/l οφείλεται κυρίως σε ανθρωπογενείς δραστηριότητες, δηλαδή απόβλητα βιομηχανιών.
**Στον Ωρωπό η ύδρευση εξακολουθεί να γίνεται με καθαρό νερό από τις πηγές της Μαυροσουβάλας. Οπως κατήγγειλε σε συνέντευξη τύπου ο δήμαρχος Γ. Γαβριήλ, δεν έχουν προχωρήσει τα απαραίτητα έργα «με ευθύνη όλων των συναρμοδίων (ΕΥΔΑΠ, Περιφέρεια, υπουργεία) και θα αντιμετωπίσουμε πρόβλημα το καλοκαίρι». Αποκάλυψε επίσης ότι σε γεώτρηση που ανήκε σε ιδιοκτησία του, ενώ πέρυσι έβρισκε χρώμιο μηδέν, φέτος έφθασε τα 100 mg/l.
**Στα Οινόφυτα έχει ξεκινήσει η σύνδεση με την ΕΥΔΑΠ και λειτουργία του διυλιστηρίου. Ωστόσο ο ιερωμένος Ι. Οικονομίδης πιστεύει ότι «η διάθεση νερού από την Υλίκη είναι αποσπασματική λύση. Δεν έχει ξεκινήσει η απορρύπανση του υδροφόρου ορίζοντα και όλοι οι όμοροι δήμοι τροφοδοτούνται από γεωτρήσεις με εξασθενές χρώμιο».
**Μια βόλτα στον Ασωπό είναι αρκετή για να πείσει κάποιον -ακόμη και εξ όψεως- ότι σχεδόν τίποτα δεν έχει αλλάξει. Ο ποταμός συνεχίζει να είναι ένας θλιβερός βούρκος. Τα σχέδια για δημιουργία κεντρικής μονάδας επεξεργασίας των αποβλήτων παραμένουν στα υπουργικά συρτάρια και όλοι ρίχνουν τις ευθύνες ο ένας στον άλλο.
Μεγάλο ενδιαφέρον παρουσιάζει πρόσφατο πόρισμα του γενικού επιθεωρητή, το οποίο έχει διαβιβαστεί στους εισαγγελείς Λιβαδειάς και Θηβών για να διερευνήσουν πιθανές ποινικές ευθύνες των διοικήσεων της Περιφέρειας Στερεάς Ελλάδας και της νομαρχίας ως προς τις χορηγήσεις αδειών διάθεσης αποβλήτων. Βασίστηκε στη διερεύνηση των 20 προστίμων που επέβαλαν τον περασμένο Νοέμβριο οι επιθεωρητές περιβάλλοντος (ΕΥΕΠ). Το τελευταίο εξάμηνο η ΕΥΕΠ έχει επιβάλει 40 πρόστιμα όταν το διάστημα μεταξύ 1.1.2004 και 1.10.2007 πραγματοποίησε μόλις 72 ελέγχους!
**Ο πρόεδρος της Ομοσπονδίας Πολιτιστικών Συλλόγων Ωρωπού, Χρ. Παναγόπουλος, επισημαίνει ότι «εδώ και πολλούς μήνες όλες οι γεωτρήσεις της ευρύτερης περιοχής Ωρωπού είναι επιβαρημένες με εξασθενές χρώμιο, κάτι που δείχνει ότι οι βιομήχανοι δεν έλαβαν υπόψη τα πρόστιμα που τους επιβλήθηκαν. Είναι απορίας άξιον λοιπόν πώς οι επιθεωρητές περιβάλλοντος κατά την έρευνά τους κατηγόρησαν μόλις δύο επιχειρήσεις (σε σύνολο 35!) για την ύπαρξη της καρκινογόνου ουσίας».
Να θυμίσουμε ότι στην περιοχή δραστηριοποιούνται πάνω από 700 βιομηχανίες.
ΚΥΡΙΑΚΑΤΙΚΗ – 04/05/2008
2  05  2008
Σε συνέχεια της σημερινής επιστολής μας, λάβαμε την πρώτη θετική απάντηση την οποία και δημοσιεύουμε. Άλλο ένα εργαστήριο έχει ήδη εκδηλώσει ενδιαφέρον και σύντομα θα μας απαντήσουν αναλυτικότερα.
Όταν συλλέξουμε όλα τα στοιχεία από τους ενδιαφερόμενους, θα δημιουργήσουμε νέα σελίδα, στην κορυφή της δεξιάς στήλης για να υπάρχουν όλες οι πληροφορίες συγκεντρωμένες.
ΠΡΟΤΥΠΟ ISO 17025 ,  ΠΡΑΓΜΑΤΟΠΟΙΕΙ TOYΣ ΠΡΟΣΔΙΟΡΙΣΜΟΥΣ ΤΟΥ ΟΛΙΚΟΥ ΚΑΙ ΕΞΑΣΘΕΝΟΥΣ ΧΡΩΜΙΟΥ.
ΤΟ ΚΟΣΤΟΣ ΑΝΑ ΔΕΙΓΜΑ ΚΑΙ ΓΙΑ ΤΟΥΣ ΔΥΟ ΠΡΟΣΔΙΟΡΙΣΜΟΥΣ ΕΙΝΑΙ 48,00 ΕΥΡΩ.
ΓΙΑ ΤΗΝ ΑΝΑΛΥΣΗ ΑΠΑΙΤΟΥΝΤΑΙ 0,5 ΛΙΤΡΑ ΔΕΙΓΜΑΤΟΣ.
ΑΔΕΙΑΣΤΕ ΤΟ ΠΕΡΙΕΧΟΜΕΝΟ,
ΠΛΗΡΩΣΤΕ ΤΟ ΜΠΟΥΚΑΛΙ ΜΕΧΡΙ ΥΠΕΡΧΕΙΛΙΣΗΣ ΚΑΙ
ΠΡΟΣΚΟΜΙΣΤΕ ΤΟ ΔΕΙΓΜΑ ΥΠΟ ΨΥΞΗ ΕΝΤΟΣ 12 ΩΡΩΝ ΓΙΑ    ΑΝΑΛΥΣΗ.
ΕΙΜΑΣΤΕ ΣΤΗΝ ΔΙΑΘΕΣΗ ΣΑΣ ΓΙΑ ΟΠΟΙΕΣ ΕΠΙΠΛΕΟΝ ΠΛΗΡΟΦΟΡΙΕΣ.
ΟΔΟΣ  ΑΘΗΝΑΣ ΠΡΟΣ ΜΟΝΑΣΤΗΡΑΚΙ
Αξιότιμοι κύριοι,
Είμαστε η ομάδα που διαχειρίζεται το blog http://AsoposSOS.wordpress.com . Το blog ασχολείται αποκλειστικά με το πρόβλημα της ρύπανσης του Ασωπού ποταμού και κατ’ επέκταση του νερού ανθρώπινης κατανάλωσης των δικτύων ύδρευσης της περιοχής.
Στο χρονικό διάστημα από τις 20/10/2007 μέχρι σήμερα (2/5/2008), έχουμε δεχθεί βάσει των στατιστικών του wordpress, 28.000 περίπου επισκέψεις στο συγκεκριμένο blog. Θεωρητικά, το blog http://AsoposSOS.wordpress.com αποτελεί την καλύτερη και την πιο ολοκληρωμένη πηγή ενημέρωσης στο διαδίκτυο για το πρόβλημα ρύπανσης που αντιμετωπίζει η περιοχή μας.
Επειδή όπως καταλαβαίνετε, οι κάτοικοι της ευρύτερης περιοχής του Ασωπού είναι πολύ πιθανόν να θέλουν να διεξάγουν αναλύσεις του νερού είτε από τα δίκτυα ύδρευσης, είτε από τις γεωτρήσεις τους, παρακαλούμε ενημερώστε μας για τα ακόλουθα:
1. Αν έχετε την δυνατότητα να διεξάγετε χημικές αναλύσεις νερού και ειδικά σε ότι αφορά στο χρώμιο (ολικό και εξασθενές) αλλά και σε άλλα βαρέα μέταλλα ή επικίνδυνους ρύπους.
2. Σε περίπτωση που έχετε την παραπάνω δυνατότητα, αν επιθυμείτε την δημοσίευση των στοιχείων επαφής της εταιρίας σας στο blog AsoposSOS προκειμένου οι ενδιαφερόμενοι να μπορούν να έρθουν σε επαφή μαζί σας.
3. Για το οικονομικό τίμημα μίας τέτοιας χημικής ανάλυσης και αν υπάρχει η δυνατότητα για την περίπτωσή μας να προβείτε στην παροχή κάποιας έκπτωσης ή «ειδικής τιμής», σαν ανταπόδοση για το πιθανολογούμενο ενδιαφέρον που θα δείξουν οι κάτοικοι της περιοχής.
4. Για την διαδικασία δειγματοληψίας (πολύ συνοπτικά) που θα πρέπει να ακολουθούν οι ενδιαφερόμενοι έτσι ώστε να μην επηρεάζονται τα αποτελέσματα των αναλύσεων.
5. Και τέλος, για οποιεσδήποτε άλλες λεπτομέρειες που κρίνονται απαραίτητες όπως για παράδειγμα το χρονικό διάστημα που απαιτείται για την παροχή των αποτελεσμάτων μετά την παράδοση των δειγμάτων από τους ενδιαφερόμενους σε εσάς.
Την παρούσα επιστολή θα λάβουν όσα χημικά εργαστήρια σε κοντινή σχετικά απόσταση (Αττική, Βοιωτία, Εύβοια), μπορέσαμε να βρούμε τα στοιχεία επαφής τους στο διαδίκτυο.
Ταυτόχρονα, δημοσιεύεται αυτούσια σαν ανοικτή επιστολή στο AsopοsSOS, στο www.oikologio.gr και στο http://anadasosi.blogspot.com για κάθε περεταίρω ενδιαφερόμενο.
Αναμένοντας την απάντησή σας,
Γιάννης Ζαμπετάκης, απόσπασμα από το http://environmentfood.blogspot.com
…Να γιατί ο κ. Δήμας έχει δίκιο όταν εγκαλεί την Ελλάδα για το CO2­­­. Διότι η ανάλαφρη αντιμετώπιση του CO2 από το ΥΠΕΧΩΔΕ που δεν διαθέτει αξιόπιστο σύστημα μέτρησης των εκπομπών CO2 ουσιαστικά αποδεικνύει ότι η φράση του κ. Σουφλιά «ο ρυπαίνων θα πληρώσει» είναι απλά μια επικοινωνιακή τρίπλα χωρίς επιστημονική ουσία και πρακτική αξία. Το πρόβλημα δεν είναι να πληρώσει ο ρυπαίνων αλλά να σταματήσει να ρυπαίνει.  Διότι ακόμα και αν και όταν πληρώσει ο ρυπαίνων (;), τα παιδιά στα Οινόφυτα και την Αυλίδα που πίνουν νερό από τον Ασωπό θα αρχίσουν να πίνουν νερό χωρίς Cr(VI) ή τα παιδιά στο Αλιβέρι και τη Μεγαλόπολη που μεγαλώνουν δίπλα στα εργοστάσια της ΔΕΗ θα αναπνέουν πιο καθαρό αέρα;
Όλο το άρθρο εδώ:
143,234 hits

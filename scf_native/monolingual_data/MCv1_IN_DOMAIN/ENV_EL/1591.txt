Εμφάνιση νεότερων αναρτήσεων με την ετικέτα Εύβοια . Εμφάνιση παλαιότερων αναρτήσεων
Δευτέρα, 5 Οκτωβρίου 2009
Χαλκίδα 3-9-2009
Μετά την πανελλήνια δημοσιότητα του θέματος της μόλυνσης του υδροφόρου ορίζοντα της Μεσσαπίας στην Εύβοια με εξασθενές χρώμιο και βαρέα μέταλλα από τις εξορυκτικές δραστηριότητες της ΛΑΡΚΟ, η εταιρία λίγα εικοσιτετράωρα πριν τις εκλογές, προσπαθεί με επιχωματώσεις και προσχώσεις να καλύψει τις τοξικές λίμνες που έχουν δημιουργηθεί στα μεταλλεία της. Περισσότερα
Στην Εύβοια κρύβεται ένα τοξικό μυστικό
Της ΝΑΝΤΙΑΣ ΒΑΣΙΛΕΙΑΔΟΥ Φωτ.: ΧΡΗΣΤΟΣ ΛΙΑΤΣΗΣ από Ελευθεροτυπία
Κόκκινη λίμνη στο νταμάρι «Ακρες» (πάνω). Το κίτρινο χρώμα στην περιοχή Κοτρώνι προέρχεται από τις χημικές αντιδράσεις των σιδηρούχων μεταλλευμάτων.
Ενα από τα χειρότερα εγκλήματα κατά της δημόσιας υγείας και του περιβάλλοντος συντελείται εδώ και χρόνια στα βουνά και τα δάση της κεντρικής Εύβοιας, με την ανοχή των αρμόδιων αρχών.....
Λάβαμε ανακοίνωση απο Δίκτυο Κινήσεων Πολιτών και Συλλόγων Περιβάλλοντος της Εύβοιας και την  δημοσιεύουμε:
Την Παρασκευή 18 Σεπτεμβρίου έγινε στην αίθουσα εκδηλώσεων της ΔΗΚΕΧ (Χαλκίδα) συνάντηση των εκπροσώπων των κινήσεων πολιτών και των περιβαλλοντικών συλλόγων του Δικτύου της Εύβοιας.
Έγινε απολογισμός για τη δράση του δικτύου και των συλλόγων το χρόνο που μας πέρασε. Σημειώθηκαν οι θετικές εξελίξεις που είχαμε, όπως η νίκη κατά του λιθάνθρακα, οι μεγάλες κινητοποιήσεις του λαού του Αλιβερίου για το RDF, οι κινητοποιήσεις του Δικτύου Ασωπός – Ευβοϊκός και πρόσφατα οι μεγάλες κινητοποιήσεις στην περιοχή της Μεσσαπίας για το εξασθενές χρώμιο. Έγινε επίσης ενημέρωση από τους εκπροσώπους των φορέων για τα θέματα που απασχολούν την κάθε περιοχή.
Για τα φλέγοντα θέματα της τρέχουσας περιόδου :
1. Οι πρόσφατες πλημμύρες που έπληξαν το νομό μας, είναι αποτέλεσμα της αδιαφορίας των υπευθύνων για αντιπλημμυρικά έργα μετά τις πυρκαγιές του 2007, αλλά και από τις καταπατήσεις και προσχώσεις των ποταμών και των χειμάρρων ασυνείδητων ιδιωτών. Οι επιπτώσεις θα είναι μεγαλύτερες στο μέλλον εάν, έστω και τώρα, δεν γίνουν ολοκληρωμένα αντιπλημμυρικά έργα και μέτρα προστασίας των δασών μας, αναδάσωσης των καμένων περιοχών, κατεδάφισης και απομάκρυνσης κάθε αυθαίρετου κτίσματος κατά μήκος όλων των ποταμών και χειμάρων του νομού.
2. Καταγγέλλουμε ως απαράδεκτη τη στάση της δημοτικής αρχής του Δήμου Μεσσαπίων, αλλά και της Νομαρχιακής Αυτοδιοίκησης Εύβοιας και της κεντρικής εξουσίας, οι οποίοι παρά το γεγονός ότι αποδείχθηκε με χίλιους τρόπους ότι το πόσιμο νερό της Μεσσαπίας είναι μολυσμένο με εξασθενές χρώμιο και άλλα βαρέα μέταλλα, από την απόθεση τοξικών αποβλήτων από την περιοχή Οινοφύτων αλλά και λόγω της ληστρικής εξόρρυξης στα μεταλλεία της ΛΑΡΚΟ, συνεχίζουν να τροφοδοτούν το δίκτυο ύδρευσης με νερό από τις μολυσμένες γεωτρήσεις.
3. Για τον ΧΥΤΥ/ΧΥΤΑ στην Νότια Εύβοια, θεωρούμε ότι παίζουν με την νοημοσύνη των κατοίκων και όλων μας, όσοι μιλούν (Δήμος Στυραίων, Νομαρχία κ.ά.) για δημιουργία ΧΥΤΥ, τη στιγμή που δεν υπάρχει ανακύκλωση σε κανένα Δήμο της περιοχής. Είμαστε δίπλα στους κατοίκους και στην επιτροπή αγώνα που αντιδρούν στην δημιουργία ουσιαστικά μιας χωματερής δίπλα στον οικισμό των Μεσοχωρίων. Ζητάμε επανεξέταση του θέματος από μηδενική βάση, δημιουργία φορέα για την οργάνωση και υλοποίηση της ανακύκλωσης σε όλους τους Δήμους της περιοχής, ολοκλήρωση των δικτύων αποχέτευσης και την δημιουργία Βιολογικών Καθαρισμών, ολοκληρωμένη ενημέρωση των κατοίκων και αφού διασφαλιστούν όλοι οι περιβαλλοντικοί όροι τότε να επιλεγεί ο κατάλληλος τόπος δημιουργίας, ενός πραγματικού όμως Χώρου Υγειονομικής Ταφής Υπολειμμάτων (ΧΥΤΥ) με τις προδιαγραφές που ορίζει ο νόμος και όχι έναν χώρο όπου θα θάβονται τα σκουπίδια και τα αστικά απόβλητα της Νότιας Εύβοιας.
4. Ένα χρόνο μετά τις κινητοποιήσεις και την ανάδειξη του περιβαλλοντικού εγκλήματος στον Πισσώνα, πολύ λίγα έχουν γίνει εκ μέρους των επιχειρήσεων που μολύνουν τον υδροφόρο ορίζοντα της περιοχής. Κάνουν λάθος όσοι πιστεύουν ότι το θέμα θα ξεχαστεί και μπορούν να συνεχίζουν να παρανομούν. Καλούμε τους αρμόδιους φορείς (Κυβέρνηση, Νομαρχιακή και τοπική Αυτοδιοίκηση) να ενεργοποιήσουν τους ελεγκτικούς μηχανισμούς και να επιβάλλουν το νόμο. Όποια επιχείρηση δεν εφαρμόζει τους περιβαλλοντικούς όρους με τους οποίους έχει αδειοδοτηθεί τότε οι υπηρεσίες του Κράτους να σφραγίζουν τις επιχειρήσεις αυτές. Ως δίκτυο πέρα από την κινητοποίησή μας θα εξαντλήσουμε και όλες τις νόμιμες διαδικασίες. Καλούμε την δικαιοσύνη να επέμβει αυτεπάγγελτα και να εφαρμόσει το νόμο που καταπατείται βάναυσα στην περιοχή του Πισσώνα και της Μεσσαπίας με την ανοχή (αν όχι τη συγκάλυψη) των εκπροσώπων της κεντρικής και τοπικής εξουσίας.
5. Τέλος χαιρετίζουμε το οικολογικό τριήμερο που διοργανώνουν οικολογικές κινήσεις και φορείς παραγωγών οικολογικής γεωργίας στην παραλία της Χαλκίδας (‘’Κρηπίδωμα’’) από 25 έως 27 Σεπτεμβρίου και καλούμε τους πολίτες να επισκεφθούν τους χώρους και να συζητήσουν με τους ανθρώπους που έχουν επιλέξει έναν άλλο τρόπο παραγωγής αλλά και ζωής.
Χαλκίδα 18-9-2009
Απο τα Θεσπιακά Blogs
Σοβαρή απειλή για το περιβάλλον συνιστούν τα ορυχεία της ΛΑΡΚΟ στην Κεντρική Εύβοια, καταγγέλλουν εκπρόσωποι συνδικάτων και επιστήμονες. Ο βιοχημικός-μηχανικός εκπρόσωπος του Ινστιτούτου Αειφόρου Ανάπτυξης & Περιβάλλοντος (ΙΤΑΑΠ) στη Βοιωτία, Δρ. Θανάσης Παντέλογλου, μίλησε στο tvxs.gr για τις επιπτώσεις της βιομηχανίας ΛΑΡΚΟ στην Κεντρική Εύβοια.
Μετά τις πυρκαγιές ήρθανε οι πλημμύρες. Οι μέχρι στιγμής επιπτώσεις, η απώλεια μιας ανθρώπινης ζωής, καταστροφές σε σπίτια, καλλιέργειες, στο οδικό δίκτυο, σε επιχειρήσεις...  Ο δρόμος Ερέτριας – Αλιβέρι έκλεισε…Αυτό που ζήσαμε τις τελευταίες ώρες στα χωριά που βρίσκονται κατά μήκος των ξεχειλισμένων ποταμών ήταν πρωτόγνωρο. Φοβόμαστε ότι αυτό είναι μόνο η αρχή εάν δεν αλλάξουμε πολιτικές, πρακτικές, συνήθειες. Ως Κράτος και ως πολίτες.Γιατί η φύση μας εκδικείται για την συμπεριφορά μας απέναντί της.Γιατί καμιά κυβέρνηση μέχρι σήμερα δεν είχε μια πραγματική πολιτική προστασίας των δασών, από καταπατήσεις και πυρκαγιές. Γιατί καμιά κυβέρνηση, καμιά αυτοδιοίκηση τοπική ή νομαρχιακή μετά από τις καταστροφικές πυρκαγιές των περασμένων ετών δεν πήρε σοβαρά και αποτελεσματικά μέτρα προστασίας και αναβάθμισης των δασών. Δεν πήρε κανένα μέτρο αντιμετώπισης των επερχόμενων πλημμυρών που θα έρχονταν κάποια στιγμή. Και ήρθαν.
Γ ιατί κάποιοι συνεχίζουν να καταπατούν τα δάση. Γιατί κάποιοι ασυνείδητοι μπαζώνουν τα ρέματα και χτίζουν αυθαίρετα κτίσματα δίπλα στα ποτάμια.
Αυτή η κατάσταση δεν μπορεί να συνεχισθεί έτσι.
Πρέπει να συνειδητοποιήσουμε ως κοινωνία ότι πρέπει να μπει φρένο στις καταπατήσεις και στην αυθαιρεσία.
Πρέπει να υποχρεώσουμε κάθε εξουσία, είτε κεντρική είτε αυτοδιοικητική ότι πρέπει να αναλάβει τις ευθύνες της. Και αν δεν μπορούν να τις αλλάξουμε.
Η κοινωνία των πολιτών πρέπει να πάρει την υπόθεση στα χέρια της.
Με την κινητοποίησή της αλλά και με τις πολιτικές της επιλογές.
Χαλκίδα 12-9-2009
Ο Περιβαλλοντικός σύλλογος δήμου Μεσσαπίων "Ταναϊς", σε ανακοίνωσή του υπογραμμίζει ότι είναι πλέον τεκμηριωμένο ότι τα υπόγεια νερά των δήμων Μεσσαπίων και Αρτάκης εμφανίζουν βαριά τοξική επικίνδυνη ρύπανση με βαρέα μέταλλα και εξασθενές χρώμιο, τα οποία περνούν στον ανθρώπινο οργανισμό και δρουν συνεργικά και σωρευτικά με συνέπεια να καταστρέφουν την υγεία ανθρώπων και ζώων. Επιπλέον υποβαθμίζουν την ποιότητα της όποιας τροφής παράγεται στην περιοχή, διασπείροντας τον κίνδυνο τοξίνωσης του υπόλοιπου πληθυσμού. Οι σύλλογοι "Ταναϊς" και "Γαία" κατέθεσαν μηνυτήρια αναφορά στον εισαγγελέα πλημμελειοδικών ενάντια στον πρόεδρο και αντιπρόεδρο της δημοτικής επιχείρησης ύδρευσης - αποχέτευσης του δήμου Μεσσαπίων (ΔΕΥΑΜ).
αναδημοσιευουμε απο inout...
''Σύμφωνα με τις ενδeίξεις μιας επιτόπιας έρευνας στα νταμάρια του Παγώντα, που έγινε πριν λίγες μέρες από τους περιβαλλοντικούς συλλόγους της Μεσσαπίας, οι υποψίες για την κύρια πηγή της τοξικής ρύπανσης στρέφονται βάσιμα πλέον προς την εταιρία ΛΑΡΚΟ Α.Ε., η οποία, ως γνωστόν, δια του του διευθύνοντος συμβούλου της είχε επίσης στο πρόσφατο παρελθόν ζητήσει από την Ε.Υ.Δ.Α. Πρωτευούσης να μεταφερθεί και η λυματολάσπη της Ψυττάλειας στα εκεί ορυχεία της. Σε πολλά σημεία στα νταμάρια του Παγώντα και θαμμένα κάτω από τους σωρούς προϊόντων εκσκαφής, βρέθηκαν σε ανυπολόγιστες ποσότητες κάποια άλλης μορφής υλικά, προφανώς απόβλητα. Η αποκάλυψη δε των ύποπτων αυτών υλικών φαίνεται πως οφείλεται στα νερά των βροχοπτώσεων, που συν τω χρόνω παρέσυραν σε αρκετά σημεία τα προϊόντα της επικάλυψης. Ωστόσο, τα απόβλητα τούτα δεν μοιάζουν να είναι φερτά, αλλά πρόκειται για θειούχες ενώσεις που προέρχονται από τις εξορύξεις της ίδιας της ΛΑΡΚΟ, οι οποίες είναι υπεύθυνες για την προώθηση των βαρέων μετάλλων στον υδροφόρο ορίζοντα, πράγμα που εξηγεί την ανίχνευσή των τόσο μεγάλων ποσοτήτων εξασθενούς χρωμίου, νικελίου, ψευδάργυρου κλπ. στο νερό της περιοχής. Σύμφωνα με τη νομοθεσία, η εταιρία θα όφειλε να έχει απομακρύνει τα απόβλητα, αλλά αντί για αυτό φρόντισε να τα καμουφλάρει και να τα εγκαταλείψει εκεί, δηλητηριάζοντας έτσι τον υδροφόρο ορίζοντα της περιοχής. Μπορεί το έγκλημα να έχει τεράστιες διαστάσεις, αλλά όπως φαίνεται κανείς δεν ενοχλεί τη ΛΑΡΚΟ Α.Ε.!!!
Δεν μας έφτανε το εξασθενές χρώμιο στο νερό της Αυλίδας, οι κάτοικοι της Παραλίας αντίκρισαν σήμερα το πρωί ένα αποτρόπαιο θέαμα στην αμμουδιά της Παραλίας Αυλίδας.
Δεκάδες καβούρια, μεγάλες γαρίδες και άλλα θαλάσσια είδη είχαν εκβραστεί νεκρά στην παραλία. Το νερό της θάλασσας κατά μήκος της παραλίας γεμάτο περίεργους αφρούς.
Τι ακριβώς συμβαίνει στην περιοχή της Αυλίδας ;
Γιατί όταν πεθαίνουν τα ψάρια πρέπει να ψαχνόμαστε για ποιόν χτυπά η καμπάνα. Γιατί η καμπάνα χτυπάει για όλους μας. Γιατί όταν πεθαίνουν τα ψάρια μπορεί να σκεφτεί κάποιος τι επιπτώσεις μπορεί να έχει η μόλυνση αυτή στα παιδιά που παραδίπλα κάνουν μπάνιο ;
Οι βιομηχανίες της περιοχής είναι συγκεκριμένες και ειδικότερ
α η χημική βιομηχανία από την οποία κατά πάσα πιθανότητα προέρχεται η μόλυνση, είναι γνωστή και μη εξαιρετέα (‘’ΝΕΟΧΗΜΙΚΗ’’, μοναδική χημική βιομηχανία της περιοχής), εδώ και πολλά χρόνια, μέσα από καταγγελίες πολιτών, για την επικινδυνότητα των υλικών της, για τις αφόρητες μυδωδιές που ξερνάει κάθε τόσο, που φτάνουν έως το Ληλάντιο και την Αυλίδα αλλά και για τη μόλυνση του Ευβοϊκού.
Απευθυνόμαστε προς :
Την Διεύθυνση Περιβάλλοντος της Νομαρχίας Ευβοίας Το Λιμεναρχείο Χαλκίδας
Το Δήμο Αυλίδας
Να ζητήσουν να ελεγχθούν άμεσα τα νεκρά θαλάσσια είδη και να εντοπισθούν οι αιτίες θανάτου τους.
Να αναζητηθούν οι υπεύθυνοι της μόλυνσης και να ελεγχθούν οι εγκαταστάσεις τους εάν τηρούνται οι περιβαλλοντικοί όροι λειτουργίας τους
Σε κάθε περίπτωση να τιμωρηθούν οι υπεύθυνοι της μόλυνσης.
Χαλκίδα 28-7-2009
Μετά την ανάδειξη για άλλη μια φορά του προβλήματος του Ασωπού και της εγκληματικής σιωπής των αρμοδίων καθώς και την τεκμηρίωση από πλήθος πηγών της συνεχιζόμενης ρύπανσης του Ασωπού ποταμού, των υπεδαφίων υδάτων, του αέρα και του εδάφους, από υγρούς, στερεούς και αέριους ρύπους σε μία τεράστια περιοχή που απλώνεται σε 3 νομούς, ξεκινάει από τον Ωρωπό και καταλήγει ως την Αυλίδα και τη Θήβα, εμείς, οι κάτοικοι των περιοχών αποφασίζουμε να αντιδράσουμε.
Καλούμε όλες τις κατά τόπους επιτροπές αγώνα, σε συνάντηση που θα πραγματοποιηθεί την Κυριακή 8 Μαρτίου στο εργατικό κέντρο Θήβας, στις 12:00 το μεσημέρι.
Στην συνάντηση θα συζητηθούν τα ακόλουθα  θέματα :
1. Επισκόπηση της κατάστασης της ρύπανσης της περιοχής  – Ανταλλαγή πληροφοριών
2. Πιθανοί τρόποι δράσης
c. Μεταβατικά – Υποστήριξη ομάδων που θίγονται (επαγγελματιών – αγροτών – εργατών)
4. Τα οικονομικά του αγώνα
5. Λήψη αποφάσεων
Στο τέλος της συνάντησης θα πρέπει να έχουμε αποφασίσει για τα μελλοντικά βήματα και να έχουμε καταλήξει στις δράσεις που θα ακολουθήσουμε. Επόμενος στόχος θα πρέπει να είναι μία μεγάλη ανοικτή συγκέντρωση ενημέρωσης όλων των κατοίκων των περιοχών και υποβολής προτάσεων δράσης.
Έχουν δηλώσει συμμετοχή ως τώρα:
1. Δίκτυο Κινήσεων Πολιτών και Συλλόγων Περιβάλλοντος Εύβοιας
2. Επιτροπή Κατοίκων Ωρωπού
6. Συμπαράταξη Βοιωτών για το Περιβάλλον
Εν τω μεταξύ, στα χνάρια της Συμπαράταξης Βοιωτών για το Περιβάλλον, βαδίζουν και οι πολίτες της Εύβοιας και συγκροτούν Πανευβοϊκό Δίκτυο για την καλύτερη συνεργασία και συντονισμό των κινήσεών τους. Διαβάστε εδώ
1 ΕΝΕΡΓΟΙ ΠΟΛΙΤΕΣ ΕΥΒΟΙΑΣ, ΧΑΛΚΙΔΑ ΕΥΒΟΙΑΣ
2 ΕΝΩΣΗ ΤΑΜΥΝΑΙΩΝ ΠΟΛΙΤΩΝ Η "ΠΑΡΕΜΒΑΣΗ", ΑΛΙΒΕΡΙ ΕΥΒΟΙΑΣ
3 ΟΜΑΔΑ ΦΙΛΩΝ ΚΑΙ ΠΟΛΙΤΩΝ ΜΑΝΤΟΥΔΙΟΥ, ΜΑΝΤΟΥΔΙ ΕΥΒΟΙΑΣ
4 ΠΑΝΑΙΤΩΛΟΑΚΑΡΝΑΝΙΚΟ ΜΕΤΩΠΟ
6 ΣΥΜΠΑΡΑΤΑΞΗ ΒΟΙΩΤΩΝ ΓΙΑ ΤΟ ΠΕΡΙΒΑΛΛΟΝ
με αφορμή τη δημιουργία λιθανθρακικών μονάδων παραγωγής ενέργειας στις περιοχές τους.
Η πρώτη αυτή συνάντηση είχε το χαρακτήρα γνωριμίας και αλληλοενημέρωσης, για το φλέγον θέμα των λιθανθρακικών μονάδων, αλλά και των άλλων μεγάλων περιβαλλοντικών θεμάτων που απασχολούν τις τοπικές κοινωνίες.
Αναπτύχθηκε ένας πλούσιος προβληματισμός και ανανεώθηκε το ραντεβού για την Παρασκευή 1 Φεβρουαρίου, όπου θα καταλήξουν σε συγκεκριμένα μέτρα συντονισμού και κοινού πλαισίου δράσης.
Στη σημερινή συνάντηση στη Λιβαδειά, συμμετείχε και η   επιτροπή αγώνα Ωρωπού  . Συζητήσαμε τις συνεργασίες με τις όμορες περιοχές (  Ανατολική Αττική, Κορινθιακός, Λάρυμνα, Εύβοια  ) , αφού όπως είναι γνωστό η ρύπανση δεν έχει όρια. Για το θέμα της βιομηχανικής μόλυνσης του νερού προγραμματίζουμε :
- παράσταση αύριο στο Νομαρχιακό Συμβούλιο  για να ζητήσουμε : καλλίτερο έλεγχο και κοινωνική συμμετοχή στις επιτροπές και τα κλιμάκια ελέγχου στα εργοστάσια, να σφραγίζονται όσοι ρυπαίνουν μέχρι να λάβουν τα αναγκαία μέτρα για να μην μολύνουν, επιδημιολογική μελέτη και ιατρικό έλεγχο στους κατοίκους Οινοφύτων.
- συμμετοχή αύριο σε σύσκεψη στα Οινόφυτα , στις 6 μ.μ. στο σπίτι του ιερέα Γ.Οικονομίδη μαζί με τις κινήσεις και τις επιτροπές των κατοίκων της περιοχής, για να προγραμματίσουμε κινητοποίηση στην περιοχή.
Επίσης :
- 22 Νοεμβρίου  συμμετέχουμε σε τηλεοπτική συζήτηση στην Κόρινθο για τα προβλήματα που δημιουργούν στον Κορινθιακό Κόλπο οι ρυπογόνες δραστηριότητες στη Θίσβη και την Αντίκυρα
- 24 Νοεμβρίου , συμμετέχουμε σε ημερίδα των συλλόγων του Κορινθιακού Κόλπου και συναυλία υπέρ της δράσης της ομάδας της Αντίκυρας (συγκέντρωση χρημάτων για τις δικαστικές προσφυγές ενάντια στις άδειες των εργοστασίων του Μυτηλιναίου)
- 1 Δεκεμβρίου , συμμετέχουμε σε εκδήλωση που οργανώνει το Κέντρο Ελικώνας στη Θίσβη με οικολογικά και πολιτιστικά θέματα.
Η αναφορά του ιστολογίου μας, βοηθάει ακόμη περισσότερο!
- Ενημερώνει περισσότερους για την Συμπαράταξη και το ιστολόγιο
- Πολλαπλασιάζει το αποτέλεσμα
Υπογράψτε για τη σωτηρία του Κορινθιακού
Όχι στην εγκατάσταση βιομηχανικών μονάδων στην κλειστή θάλασσα του Κορινθιακού
Επιστημονική ημερίδα για τον Κορινθιακό
Κορινθιακός Κόλπος: ρύπανση, πιέσεις, απειλές και ο ρόλος των ενεργών πολιτών
με κλικ στην εικόνα
με κλικ στην εικόνα
e-mail
Μπορείς να συμμετέχεις σήμερα!
Προτάσεις προς Υπουργείο Περιβάλλοντος και Κλιματικής Αλλαγής για το θέμα ΑΣΩΠΟΣ-ΜΕΣΣΑΠΙΑ
Οδηγός για το Περιβάλλον
Κάλεσμα για κλιματική δράση
Στις 30 Νοέμβρη του 2009, οι κυβερνήσεις του κόσμου πήγαν στην Κοπεγχάγη για το δέκατο πέμπτο Συνέδριο του ΟΗΕ για το Κλίμα - UN Climate Conference (COP-15). Κάλεσμα για κλιματική δράση
Η Κρύα μας ανήκει!
Κινητοποιήσεις
Στην ουτοπία
ΠΟΛΛΟΙ ΛΑΤΡΕΥΟΥΝΕ ΤΗΝ ΤΑΞΗ
αν έχουν,
όταν το χέρι τους δεν είναι κουρασμένο.
Αλλά το τραπέζι τους στήνεται,
και το σπίτι τους επίσης, σ’ ένα κόσμο
που ολοένα βουλιάζει μες στο βούρκο.
Α!!, τα συρτάρια τους θα ‘ναι πεντακάθαρα…
Όμως στην άκρια της πόλης
βρίσκετ’ η φάμπρικα, που κόκαλα αλέθει
η ματωμένη γεννήτρια της υπεραξίας!!!
Α!!, τι σ’ ωφελεί, χωμένος μέχρι το λαιμό στη λάσπη τα νύχια των χεριών σου να  κρατάς καθαρά;
Bertolt Brecht
Όμως η ειρήνη τους κι ο πόλεμός τους μοιάζουν όπως ο άνεμος κι η θύελλα.
Ο πόλεμος γεννιέται απ' την ειρήνη τους καθώς ο γιος από τη μάνα.
Έχει τα δικά της απαίσια χαρακτηριστικά.
Ο πόλεμός τους σκοτώνει ό,τι άφησε όρθιο η ειρήνη τους.
Μ.Μπρεχτ

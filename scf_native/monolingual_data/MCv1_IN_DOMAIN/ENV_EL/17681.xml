<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>Χαλκίδα: Παρουσιάστηκαν οι θέσεις του ΣΥΡΙΖΑ για την κλιματική αλλαγή</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>Χαλκίδα: Παρουσιάστηκαν οι θέσεις του ΣΥΡΙΖΑ για την κλιματική αλλαγή</title>
						<author></author>
						<imprint>
							<publisher></publisher>
							<pubDate>2010-09-07 02:41:14.0</pubDate>
							<eAddress>http://www.servitoros.gr/news/view.php/26241/</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="el"/>
			</langUsage>
			<textClass>
				<keywords>
					<keyTerm>χαλκίδα</keyTerm>
					<keyTerm>οικολογία</keyTerm>
					<keyTerm>περιβάλλον</keyTerm>
					<keyTerm>νομαρχία</keyTerm>
					<keyTerm>εύβοια</keyTerm>
					<keyTerm>συνέντευξη</keyTerm>
					<keyTerm>κοπεγχάγη</keyTerm>
					<keyTerm>αέριο</keyTerm>
					<keyTerm>θερμοκήπιο</keyTerm>
					<keyTerm>έκθεση</keyTerm>
					<keyTerm>πλανήτης</keyTerm>
					<keyTerm>κίνα</keyTerm>
					<keyTerm>ινδία</keyTerm>
					<keyTerm>ρύπανση</keyTerm>
					<keyTerm>ευρώπη</keyTerm>
					<keyTerm>ευρωζώνη</keyTerm>
					<keyTerm>εμπόριο</keyTerm>
					<keyTerm>οικονομία</keyTerm>
					<keyTerm>διαρροή</keyTerm>
					<keyTerm>χρηματοδότηση</keyTerm>
					<keyTerm>κονδύλι</keyTerm>
					<keyTerm>ενέργεια</keyTerm>
					<keyTerm>βιομηχανία</keyTerm>
					<keyTerm>γεωργία</keyTerm>
					<keyTerm>μεταφορές</keyTerm>
					<keyTerm>συγκοινωνία</keyTerm>
					<keyTerm>απεγκλωβισμός</keyTerm>
					<keyTerm>κατανάλωση</keyTerm>
					<keyTerm>ορυκτό</keyTerm>
					<keyTerm>καύσιμα</keyTerm>
					<keyTerm>άνεμος</keyTerm>
					<keyTerm>ήλιος</keyTerm>
					<keyTerm>οικοσύστημα</keyTerm>
					<keyTerm>πυρηνικά</keyTerm>
					<keyTerm>χρονοδιάγραμμα</keyTerm>
					<keyTerm>χρηματιστήριο</keyTerm>
					<keyTerm>αναδάσωση</keyTerm>
					<keyTerm>δάσος</keyTerm>
					<keyTerm>αποτέφρωση</keyTerm>
					<keyTerm>πυρκαγιά</keyTerm>
					<keyTerm>ύδατα</keyTerm>
					<keyTerm>καλλιέργεια</keyTerm>
					<keyTerm>ζώα</keyTerm>
					<keyTerm>συνεταιρισμός</keyTerm>
					<keyTerm>βιοποικιλότητα</keyTerm>
					<keyTerm>απαγόρευση</keyTerm>
					<keyTerm>γενετική</keyTerm>
					<keyTerm>αγώνας</keyTerm>
					<keyTerm>ελλάδα</keyTerm>
					<keyTerm>θέατρο</keyTerm>
					<keyTerm>δίκτυο</keyTerm>
					<keyTerm>ακτιβισμός</keyTerm>
					<keyTerm>επιστήμονας</keyTerm>
					<keyTerm>δρόμος</keyTerm>
					<keyTerm>δική</keyTerm>
					<keyTerm>φύση</keyTerm>
					<keyTerm>xalkida</keyTerm>
					<keyTerm>oikologia</keyTerm>
					<keyTerm>periballon</keyTerm>
					<keyTerm>nomarxia</keyTerm>
					<keyTerm>eyboia</keyTerm>
					<keyTerm>sinenteyksi</keyTerm>
					<keyTerm>kopegxagi</keyTerm>
					<keyTerm>aerio</keyTerm>
					<keyTerm>thermokipio</keyTerm>
					<keyTerm>ekthesi</keyTerm>
					<keyTerm>planitis</keyTerm>
					<keyTerm>kina</keyTerm>
					<keyTerm>india</keyTerm>
					<keyTerm>ripansi</keyTerm>
					<keyTerm>eyropi</keyTerm>
					<keyTerm>eyrozoni</keyTerm>
					<keyTerm>emporio</keyTerm>
					<keyTerm>oikonomia</keyTerm>
					<keyTerm>diarroi</keyTerm>
					<keyTerm>xrimatodotisi</keyTerm>
					<keyTerm>kondili</keyTerm>
					<keyTerm>energeia</keyTerm>
					<keyTerm>biomixania</keyTerm>
					<keyTerm>georgia</keyTerm>
					<keyTerm>metafores</keyTerm>
					<keyTerm>sigkoinonia</keyTerm>
					<keyTerm>apegklobismos</keyTerm>
					<keyTerm>katanalosi</keyTerm>
					<keyTerm>orikto</keyTerm>
					<keyTerm>kafsima</keyTerm>
					<keyTerm>anemos</keyTerm>
					<keyTerm>ilios</keyTerm>
					<keyTerm>oikosistima</keyTerm>
					<keyTerm>pirinika</keyTerm>
					<keyTerm>xronodiagramma</keyTerm>
					<keyTerm>xrimatistirio</keyTerm>
					<keyTerm>anadasosi</keyTerm>
					<keyTerm>dasos</keyTerm>
					<keyTerm>apotefrosi</keyTerm>
					<keyTerm>pirkagia</keyTerm>
					<keyTerm>idata</keyTerm>
					<keyTerm>kalliergeia</keyTerm>
					<keyTerm>zoa</keyTerm>
					<keyTerm>sinetairismos</keyTerm>
					<keyTerm>biopoikilotita</keyTerm>
					<keyTerm>apagoreysi</keyTerm>
					<keyTerm>genetiki</keyTerm>
					<keyTerm>agonas</keyTerm>
					<keyTerm>ellada</keyTerm>
					<keyTerm>theatro</keyTerm>
					<keyTerm>diktio</keyTerm>
					<keyTerm>aktibismos</keyTerm>
					<keyTerm>epistimonas</keyTerm>
					<keyTerm>dromos</keyTerm>
					<keyTerm>diki</keyTerm>
					<keyTerm>fisi</keyTerm>
				</keywords>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/ENV_EL/17681.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">Παρασκευή, 11 Δεκεμβρίου 2009, 17:53</p>
			<p id="p2">Περισσότερα νέα από την τοπική επικαιρότητα</p>
			<p id="p3">- - -</p>
			<p id="p4">Από το τμήμα οικολογίας του Συνασπισμού ο Βαγγέλης Αποστόλου και από το τμήμα περιβάλλοντος της Νομαρχιακής επιτροπής Εύβοιας του Συνασπισμού ο Γιάννης Τήνιος παραχώρησαν συνέντευξη τύπου την Παρασκευή 11 Δεκεμβρίου, στη Χαλκίδα, όπου παρουσίασαν -εν όψει της συνόδου της Κοπεγχάγης- τις θέσεις του ΣΥΡΙΖΑ για την κλιματική αλλαγή και τα τοπικά περιβαλλοντικά προβλήματα. Μεταξύ άλλων επισημάνθηκε από τους από τους ομιλητές:</p>
			<p id="p5">"Τα βασικά θέματα πάνω στα οποία καταγράφονται οι διαφωνίες και εξελίσσονται οι διαπραγματεύσεις προκειμένου να επιτευχθεί συμφωνία είναι τρία:</p>
			<p id="p6">Πρώτο βασικό σημείο διαφωνίας είναι οι δεσμεύσεις μείωσης των εκπομπών αερίων του θερμοκηπίου που θα αναλάβει κάθε χώρα την επόμενη δεκαετία, στο πλαίσιο μιας νέας συμφωνίας για το κλίμα. Καταρχήν το πλαίσιο έχει δοθεί από την τελευταία Έκθεση της Διακυβερνητικής Επιτροπής του ΟΗΕ για τις Κλιματικές Αλλαγές, σύμφωνα με την οποία οι αναπτυγμένες χώρες του πλανήτη θα πρέπει να μειώσουν τις εκπομπές τους κατά 25-40% μέχρι το 2020, ενώ μειώσεις κατά 15-30% σε σχέση με το αναμενόμενο επίπεδο εξέλιξης θα απαιτηθούν και από τις αναπτυσσόμενες χώρες.</p>
			<p id="p7">Προς το παρόν οι δεσμεύσεις μείωσης των εκπομπών που έχουν ανακοινώσει μεμονωμένα διάφορες αναπτυγμένες χώρες είναι στα επίπεδα του 7-17%, σημαντικά χαμηλότερες των προαναφερόμενων επιπέδων. Οι αναπτυσσόμενες χώρες, και ιδιαίτερα οι μεγαλύτερες εξ αυτών (Κίνα, Ινδία κλπ.) δεν θέλουν να δεσμευτούν στο πλαίσιο μιας περιβαλλοντικής συνθήκης για μειώσεις των εκπομπών τους. Οι ΗΠΑ δεν συζητούν το ενδεχόμενο να αναλάβουν δεσμεύσεις μείωσης των εκπομπών στο πλαίσιο μιας συμφωνίας που δεν θα περιλαμβάνει και τους μεγάλους ρυπαντές από τις αναπτυσσόμενες χώρες. Μια παγκόσμια συμφωνία που δεν θα περιλαμβάνει ουσιαστικές δεσμεύσεις από ΗΠΑ και Κίνα οι οποίες ευθύνονται για τα 42% των παγκόσμιων εκπομπών, δεν θα αντιμετωπίσει το πρόβλημα. Τέλος, η Ευρωπαϊκή Ένωση, με πολλές διαφωνίες ιδιαίτερα των κρατών εκτός ευρωζώνης, αν και αντιλαμβάνεται ότι δεν μπορεί να συνεχίσει μόνη της χωρίς τη συμμετοχή των ΗΠΑ, της Κίνας και των λοιπών μεγάλων ρυπαντών, δεδομένου ότι και το κόστος θα είναι μεγάλο και το περιβαλλοντικό όφελος σχετικά περιορισμένο φαίνεται ότι κάνει ένα θετικό βήμα με την πρόταση για μείωση κατά 20% (ίσως φτάσει στο 30%) το 2020, ποσοστό όμως που είναι ανεπαρκές, όταν μάλιστα δεν είναι και δεσμευτικό.</p>
			<p id="p8">Δεύτερο σημαντικό σημείο τριβής είναι η νομική μορφή της συμφωνίας. Ένα πρώτο ζήτημα αφορά στο αν μια νέα συμφωνία για τη μακροπρόθεσμη συνεργασία των κρατών για την αντιμετώπιση της κλιματικής αλλαγής θα είναι συμπληρωματική προς το Πρωτόκολλο του Κιότο ή θα το υποκαταστήσει, και τι θα γίνει με τους λεγόμενους ευέλικτους μηχανισμούς του Πρωτοκόλλου (εμπορία ρύπων, μηχανισμός καθαρής ανάπτυξης κλπ). Ακόμη, αποκλίνουσες απόψεις υπάρχουν όσον αφορά στο αν η συμφωνία θα είναι νομικά δεσμευτική (όπως προτιμά η πλειοψηφία των ανεπτυγμένων χωρών) ή όχι.</p>
			<p id="p9">Τρίτο, πολύ σημαντικό σημείο διαφωνίας είναι η οικονομική στήριξη. Το συνολικό οικονομικό πακέτο ενίσχυσης των αναπτυσσόμενων χωρών προκειμένου να αναλάβουν δράση κατά της κλιματικής αλλαγής, που εκτιμάται από την Ε.Ε. σε περίπου 100 δις ευρώ ετησίως μέχρι το 2020 (εκ των οποίων ένα σημαντικότατο τμήμα 25-50 δις ευρώ η συμμετοχή της Ευρωπαϊκής Ένωσης), δεν έχει ακόμη συμφωνηθεί. Η διαρροή προσχεδίου απόφασης που φέρει τις πλούσιες χώρες να επιθυμούν να φορτώσουν όλη την οικονομική στήριξη στις αναπτυσσόμενες χώρες, έχει εξαγριώσει τις χώρες του Τρίτου κόσμου.</p>
			<p id="p10">Εμείς προτείνουμε και διεκδικούμε:</p>
			<p id="p11">1. Διεθνή δεσμευτική συνθήκη για μείωση των εκπομπών αερίων του θερμοκηπίου κατά 40% έως το 2020 και κατά 90% έως το 2050 σε σχέση με τα επίπεδα του 1990 για τις ανεπτυγμένες χώρες που ευθύνονται για το 75% της κλιματικής αλλαγής, με αυστηρές κυρώσεις για κάθε παραβίασή της.</p>
			<p id="p12">2. Δέσμευση, με συγκεκριμένες ποσοτικές κατανομές, για επαρκή χρηματοδότηση των αναπτυσσόμενων χωρών με 110 δις ετησίως, ώστε να εξασφαλιστεί τόσο η αντιμετώπιση των επιπτώσεων της κλιματικής αλλαγής, όσο και ο περιορισμός των εκπομπών τους, με διαχείριση των κονδυλίων από τον Ο.Η.Ε.</p>
			<p id="p13">3. Την αναγόρευση της εξοικονόμησης ενέργειας σε όλους τους τομείς -βιομηχανία, γεωργία, κτηριακός τομέας, μεταφορές, συγκοινωνίες κλπ- σε κεντρικό στόχο της διεθνούς ενεργειακής πολιτικής.</p>
			<p id="p14">4. Ο τομέας της παραγωγής ενέργειας ως ο κατ' εξοχήν υπεύθυνος για την κλιματική αλλαγή να απεγκλωβιστεί από τη μέγγενη του κέρδους. Η παραγωγή και ο ενεργειακός σχεδιασμός από εταιρείες υπό αυστηρό κοινωνικό έλεγχο με στόχο την εξοικονόμηση ενέργειας, την κάλυψη των κοινωνικών ενεργειακών αναγκών (χαμηλές τιμές για την ευρεία λαϊκή κατανάλωση) και την προστασία του περιβάλλοντος.</p>
			<p id="p15">5. Ταχεία απεξάρτηση από τα ορυκτά καύσιμα με στροφή στις ΑΠΕ (αιολική, ηλιακή, γεωθερμική, κλπ) με σεβασμό της φέρουσας ικανότητας των οικοσυστημάτων, της αισθητικής του τοπίου και με συμμετοχή των τοπικών κοινωνιών σε όλα τα στάδια της λήψης αποφάσεων.</p>
			<p id="p16">6. Καμιά νέα εγκατάσταση πυρηνικής ενέργειας. Διεθνής έλεγχος των υπαρχουσών και χρονοδιάγραμμα για το οριστικό κλείσιμό τους.</p>
			<p id="p17">7. Κατάργηση των νεοφιλελεύθερων ευέλικτων μηχανισμών του Κιότο (εμπορία δικαιωμάτων εκπομπών, μηχανισμοί καθαρής ανάπτυξης - κοινής υλοποίησης), που επιχειρούν να αναζητήσουν τη λύση στα χρηματιστήρια ρύπων, μεγιστοποιώντας άμεσα τις εκπομπές σε πλανητικό επίπεδο, προς όφελος των ανεπτυγμένων χωρών.</p>
			<p id="p18">8. Αμεσα δεσμευτικά μέτρα για την ανακοπή της αποδάσωσης και την προώθηση μεγάλης κλίμακας αναδασωτέων και αναγέννησης των τροπικών δασών αλλά και των τεράστιων δασικών εκτάσεων που αποτεφρώνονται από πυρκαγιές.</p>
			<p id="p19">9. Αμεσες δράσεις για την εξοικονόμηση υδάτινων πόρων, την αναδιάρθρωση των υδροβόρων καλλιεργειών, την αντιστροφή της σχέσης φυσικής-ζωϊκής παραγωγής και τη στροφή από τα μαζικά μοντέλα γεωργίας στη συνεταιριστική και μικρής κλίμακας τοπική γεωργική παραγωγή ποιοτικών προϊόντων με σεβασμό στη βιοποικιλότητα των οικοσυστημάτων.</p>
			<p id="p20">10. Απαγόρευση των γενετικώς τροποποιημένων οργανισμών.</p>
			<p id="p21">Σε διεθνές αλλά και σε εγχώριο επίπεδο οι αγώνες και οι διεκδικήσεις των περιβαλλοντικών και οικολογικών κινημάτων έχουν ήδη παράξει τα δικά τους αιτήματα συνδέοντας το τοπικό με το υπερτοπικό και το ειδικό με το γενικό. Στην Ελλάδα εκατοντάδες κινήματα αποτέλεσαν το αντίπαλο δέος στις καταστροφικές για το περιβάλλον πολιτικές της ΝΔ και του ΠΑΣΟΚ σε πλήθος κρίσιμων, για την προστασία του περιβάλλοντος, τομέων. Ο ΣΥΡΙΖΑ αποτέλεσε οργανικό κομμάτι αυτών των κινημάτων, με πλήρη σεβασμό στην αυτονομία τους, συμβάλλοντας τόσο στο κινηματικό όσο και στο κεντρικό πολιτικό πεδίο για την ανάδειξη των ζητημάτων και για την, σε αρκετές περιπτώσεις, νικηφόρα έκβασή τους.</p>
			<p id="p22">Κατά τη διάρκεια της Συνόδου, ενώ οι εκπρόσωποι των κυβερνήσεων αυτού του κόσμου και τα μεγάλα συμφέροντα των πολυεθνικών θα μετρούν κέρδη και ζημίες, σε ένα θέατρο ανταγωνισμών των ποικίλων συμφερόντων τους εντός «κλειστών» αιθουσών, κινήματα από ολόκληρο τον κόσμο, οργανώσεις και κόμματα της Αριστεράς, κοινωνικά δίκτυα, ΜΚΟ, ακτιβιστές/στριες και επιστήμονες, θα ενώσουμε τη φωνή μας στους δρόμους της Κοπεγχάγης, αλλά και σε κάθε γωνιά του πλανήτη προβάλλοντας τη δική μας ατζέντα, για την ανάσχεση της κλιματικής αλλαγής, την αποκατάσταση της οικολογικής ισορροπίας, την ικανοποίηση των κοινωνικών αναγκών, την κατάργηση των ανισοτήτων και την άρση της εκμετάλλευσης ανθρώπου και φύσης".</p>
			<p id="p23">μετά ή άνευ επεξεργασίας, χωρίς γραπτή άδεια του εκδότη.</p>
		</body>
	</text>
</cesDoc>
Saturday, July 19, 2008
ΠΡΟΣΚΛΗΣΗ
Στα πλαίσια του Ευρωπαϊκού Έτους Διαπολιτισμικού Διαλόγου και με την ευγενική στήριξη του Γραφείου του Ευρωπαϊκού Κοινοβουλίου στην Ελλάδα, η συντονιστική ομάδα της πρωτοβουλίας "Green Project: Αθήνα - Πεκίνο 2008 από τους δρόμους του μεταξιού στους δρόμους της ενέργειας"  έχει την τιμή να σας προσκαλέσει την Τετάρτη 23 Ιουλίου 2008 και ώρα 12 το μεσημέρι, σε συνέντευξη τύπου την οποία θα παραχωρήσει στην Αίθουσα Εκδηλώσεων του Ευρωπαϊκού Κοινοβουλίου επί της Λεωφόρου Βασιλίσσης Αμαλίας 8, 105 57 Αθήνα.
Πληροφορίες: 210-3278911
Το Green Project (GP) αποτελεί εθελοντική πρωτοβουλία μιας ομάδας 73 επιστημόνων και καλλιτεχνών, με στόχο την αφύπνιση της περιβαλλοντικής συνείδησης, μέσω της καλλιτεχνικής δημιουργίας.
Η ομάδα πληρώματος του GP θα πραγματοποιήσει ένα "πράσινο οδοιπορικό" 11.121 χλμ από την Αθήνα στο Πεκίνο, το 2008, με οχήματα τεχνολογίας περιορισμού εκπομπών CO2. Στα ίχνη των αλλοτινών "δρόμων του μεταξιού" θα αναζητηθεί η συμβολική διαδρομή που σήμερα οριοθετείται από το εμπόριο ενέργειας, με στόχο την ανάδειξη της βιοκλιματικής αρχιτεκτονικής και την ανάπτυξη των ανανεώσιμων πηγών ενέργειας, αξιοποιόντας τη τέχνη της φωτογραφίας, της video art, του ντοκυμαντέρ, των ηχητικών εγκαταστάσεων, της ζωγραφικής και της αρχιτεκτονικής.
Το GP τελεί υπό την Αιγίδα του Υπουργείου Πολιτισμού της Ελλάδας και του Δήμου Αθηναίων. Έχει την ευγενική υποστήριξη του Γραφείου του Ευρωπαϊκού Κοινοβουλίου στην Ελλάδα, του Προέδρου της Βουλής των Ελλήνων και της Ρυθμιστικής Αρχής Ενέργειας της Ελλάδας. Χορηγοί είναι η Τράπεζα της Ελλάδος και ο Διαχειριστής του Εθνικού Συστήματος Φυσικού Αερίου (ΔΕΣΦΑ) Α.Ε.
Φιλελλήνων 26 10558 Αθήνα
Αθήνα, 19-5-08:
Τη δυσφορία του για τη διοργάνωση δύο ειδικών διαδρομών του Ράλι Ακρόπολις στα όρια του πολύπαθου Εθνικού Πάρκου Πάρνηθας εξέφρασε το WWF Ελλάς. Σε επιστολή που απέστειλε σήμερα στην ΕΛΠΑ και τους αρμόδιους για την προστασία της Πάρνηθας φορείς αναλύει τους λόγους για τους οποίους η διοργάνωση στη συγκεκριμένη περιοχή θα έπρεπε να ακυρωθεί, απευθύνοντας έκκληση στην ΕΛΠΑ να αποσύρει τον εν λόγω σχεδιασμό και καλώντας τους αρμόδιους φορείς να λάβουν όλα τα δυνατά μέτρα για ακύρωση της διοργάνωσης.
Όπως υπογραμμίζεται στην επιστολή, οι διοργανωτές έχουν ενημερωθεί εδώ και καιρό για τα προβλήματα χάραξης της διαδρομής στα όρια του Εθνικού Πάρκου, ενώ προχωρούν σε δημόσιες αναγγελίες και διαφημίσεις χωρίς να έχουν εξασφαλίσει τις απαραίτητες άδειες.
Την Κυριακή 18 Μαΐου 2008, 11:00 π.μ., θα πραγματοποιηθεί συγκέντρωση διαμαρτυρίας συλλόγων, μαζικών φορέων και της Επιτροπής αγώνα κατοίκων Ωρωπού για τη ρύπανση του ποταμού Ασωπού. Η εκδήλωση που θα περιλαμβάνει ομιλίες, συναυλία καθώς και άλλες δραστηριότητες θα πραγματοποιηθεί στα ΚΤΕΛ στη Σκάλα Ωρωπού.
Το Οικολόγιο υποστηρίζοντας την πρωτοβουλία αυτή θα συμμετέχει στην εκδήλωση με την ομάδα του περιβαλλοντικού εργαστηρίου πραγματοποιώντας δημιουργικό εργαστήρι με ζωγραφική και κολάζ και μοιράζοντας δώρα στα παιδιά καθώς και φυλλάδια με περιβαλλοντικές συμβουλές για παιδιά.
ΔΕΛΤΙΟ ΤΥΠΟΥ
Σήμερα Κυριακή 4/5/2008 και ώρα 11:30 π.μ. στο παλιό Δημοτικό Σχολείο Χαλκουτσίου συγκεντρωθήκαμε, μετά από πρόσκληση της Επιτροπής Αγώνα Κατοίκων Ωρωπού μαζικοί φορείς και Σύλλογοι, ανταλλάξαμε πληροφορίες σχετικές με το θέμα της βιομηχανικής ρύπανσης της περιοχής μας (αέρα, έδαφος, ποτάμι, υδροφόρο ορίζοντα και θάλασσα) και μετά από έκφραση όλων των απόψεων καταλήξαμε στα παρακάτω συμπεράσματα:
1. Η βιομηχανική ρύπανση της περιοχής μας συνεχίζεται και διαρκώς μεγαλώνει σε όλα τα σημεία. Τα μέτρα που πάρθηκαν από το ΥΠΕΧΩΔΕ είναι όχι για να επιλύσουν το πρόβλημα, αλλά για να το συγκαλύψουν και να συγκαλύψουν και τις ευθύνες. Οι τοπικές Αυτοδιοικήσεις των παρασώπειων περιοχών μέχρι σήμερα έχουν συμβάλλει στη δημιουργία του προβλήματος και στη συγκάλυψή του, είναι μέρος του προβλήματος και γι αυτό δεν μπορούν να αντιδράσουν ουσιαστικά.
2. Τα στοιχεία δείχνουν πως, σε καμιά περίπτωση δεν μπορούμε να είμαστε σίγουροι ότι το πόσιμο νερό είναι καθαρό και η σύνδεση του δικτύου ύδρευσης με το κεντρικό δίκτυο της ΕΥΔΑΠ είναι μονόδρομος.
3. Είναι ανάγκη να προστατευθεί η υγεία των πολιτών, των εργατών στη βιομηχανία, των εργατών γης και των αγροτών από το μολυσμένο νερό γεωτρήσεων ύδρευσης και άρδευσης και να προστατευθεί η οικονομία του τόπου μας.
4. Η άμεση επίλυση του προβλήματος της βιομηχανικής ρύπανσης από την Κυβέρνηση και όλων των άλλων προβλημάτων που αυτό δημιούργησε στην υγεία και την οικονομία των κατοίκων της περιοχής μας, δεν μπορεί να επιτευχθεί με την παθητική στάση και την αδιαφορία, αλλά μόνο με δυναμικές και κλιμακούμενες κινητοποιήσεις όλων των φορέων και όλων των πολιτών.
5. Όλοι στηρίζουμε με τη συμμετοχή μας τη Συγκέντρωση-Συναυλία Διαμαρτυρίας της Επιτροπής Αγώνα Κατοίκων Ωρωπού την Κυριακή 18/5/2008 στις 11 π.μ. στα ΚΤΕΛ Σκάλας Ωρωπού.
ΣΥΛΛΟΓΟΙ – ΜΑΖΙΚΟΙ ΦΟΡΕΙΣ και
ΣΥΛΛΟΓΟΙ – ΜΑΖΙΚΟΙ ΦΟΡΕΙΣ και ΕΠΙΤΡΟΠΗ ΑΓΩΝΑ ΚΑΤΟΙΚΩΝ ΩΡΩΠΟΥ
Είμαστε απόλυτα πεπεισμένοι πως τίποτα δεν κινείται προς την κατεύθυνση της επίλυσης του προβλήματος της βιομηχανικής ρύπανσης και των τεράστιων προβλημάτων που αυτή προκάλεσε και συνεχίζει να προκαλεί στην υγεία και την οικονομία των πολιτών που ζουν και εργάζονται στην περιοχή μας.
Για να γίνει η χωροθέτηση της βιομηχανικής ζώνης Οινοφύτων – Σχηματαρίου, ο βιοχημικός καθαρισμός όλων των βιομηχανικών αποβλήτων από το εργοστάσιο ως το τελικό στάδιο.
Για να αποχαρακτηρισθεί ο Ασωπός από αποδέκτης βιομηχανικών αποβλήτων και να απαγορευτεί η υπεδάφια παροχέτευσή τους στον υδροφόρο ορίζοντα.
Για να ξεκινήσουν τα έργα απορρύπανσης
Για να ενωθεί το δίκτυο ύδρευσης του Ωρωπού με το κεντρικό δίκτυο της ΕΥΔΑΠ (Αγωγός ΜΟΡΝΟΥ) και να έχουμε στις βρύσες των σπιτιών μας καθαρό νερό
Για να προστατευθούν τα αγροτικά νοικοκυριά και οι επιχειρήσεις του τόπου μας.
ΕΙΝΑΙ ΕΠΕΙΓΟΥΣΑ ΑΝΑΓΚΗ
ΜΑΖΙΚΟΙ ΦΟΡΕΙΣ ΚΑΙ ΠΟΛΙΤΕΣ
ΜΟΝΟΝ ΕΤΣΙ ΘΑ ΥΠΟΧΡΕΩΣΟΥΜΕ ΤΗΝ ΚΥΒΕΡΝΗΣΗ ΚΑΙ ΤΗΝ ΤΟΠΙΚΗ ΑΥΤΟΔΙΟΙΚΗΣΗ ΝΑ ΑΝΤΙΜΕΤΩΠΙΣΟΥΝ ΤΑ ΠΡΟΒΛΗΜΑΤΑ ΚΑΙ ΝΑ ΔΩΣΟΥΝ ΑΜΕΣΑ ΛΥΣΕΙΣ
ΔΕΝ ΠΑΕΙ ΑΛΛΟ
ΣΤΙΣ 18 ΜΑΗ ΣΤΗ ΣΚΑΛΑ ΩΡΩΠΟΥ
ΩΡΑ 11 π.μ.
Μας καλούν να κλείσουμε τα μάτια
Εμείς λέμε ΟΧΙ!
Ακούστηκε σε συζήτηση σε τοπικό κανάλι, και μάλιστα από ανθρώπους που έχουν ευθύνες για τα περιβαλλοντικά θέματα του νομού, ότι οι οικολόγοι είναι υπερβολικοί και ότι γενικά πρέπει να είμαστε πιο ανεκτικοί, ιδιαίτερα σε ό,τι αφορά τις καταγγελίες μας για τον Σπερχειό. Τονίστηκε δε, με έμφαση, ότι δεν πρόκειται να οδηγηθεί σε κλείσιμο καμιά επιχείρηση με αφορμή τις περιβαλλοντικές καταγγελίες.
Το οικολογικό κίνημα και ο πολιτικός φορέας της οικολογίας, οι Οικολόγοι Πράσινοι, έχουν την υποχρέωση, αν όχι το δικαίωμα, να ασκούν κριτική στους φορείς της εξουσίας, τους εξουσιοδοτημένους από την πολιτεία να προστατεύουν το περιβάλλον και την ποιότητα ζωής των πολιτών. Τονίζουμε ότι πρώτοι εμείς δεν θέλουμε να κλείσει καμιά επιχείρηση.  Θα είμαστε όμως αυστηροί και σκληροί σε θέματα που αφορούν την εφαρμογή της περιβαλλοντικής νομοθεσίας και των Ευρωπαϊκών Οδηγιών. Η ανοχή απέναντι σε ιδιώτες, αλλά και σε αρμόδιες υπηρεσίες και δήμους, που δεν εφαρμόζουν και δεν σέβονται την περιβαλλοντική νομοθεσία, δεν έχει καμιά θέση στη σημερινή αντίληψη για την βιώσιμη αειφορική ανάπτυξη. Οι νόμοι έχουν την ίδια ισχύ για όλους. Αν κάποιοι θεωρούν ότι δεν πρέπει να εφαρμόζονται, πρέπει να μας το ξεκαθαρίσουν. Μήπως θέλουν μια νομοθεσία «λάστιχο», που να εφαρμόζεται κατά περίπτωση; Αυτή την νομοθεσία θέλουν;
Οι μηχανισμοί και οι υπηρεσίες ελέγχου, που λειτουργούν οργανωμένα και με δημιουργικό τρόπο και σύμφωνα με τους νόμους, δεν είναι «μπαμπούλας». Ο έλεγχος έχει τον χαρακτήρα της πρόληψης.  Σε συνεργασία οι αρμόδιες υπηρεσίες και οι φορείς της Τοπικής Αυτοδιοίκησης με τους επιχειρηματίες και τους άλλους ιδιώτες, επιδιώκουν να βρουν λύσεις σε όφελος του περιβάλλοντος. Η δε Νομαρχιακή Αυτοδιοίκηση καλείται και να συμμετάσχει στο συνολικό οικονομικό κόστος, με το δικό της μοναδικό  τρόπο, εφόσον πρόκειται για θέματα που αφορούν ευρύτερα την περιοχή. Παράδειγμα, τα απόβλητα των ελαιοτριβείων, τα αστικά απόβλητα, οι παράνομες χωματερές, η ενημέρωση των αγροτών για τα φυτοφάρμακα, ο έλεγχος των γεωτρήσεων κά. Με το να τα κρύβουμε όλα αυτά «κάτω από το χαλί» και να κλείνουμε τα μάτια, δημιουργούμε περισσότερα προβλήματα και φυσικά υπονομεύουμε το περιβάλλον! Σε αντίθετη περίπτωση η αποκατάσταση , αν δεν μιλάμε για ανεπίστρεπτες καταστάσεις, είναι δαπανηρότατη και αβέβαιη.
Ιδιαίτερα σε ό,τι αφορά τον Σπερχειό και την κοιλάδα του, τονίζουμε ότι όλοι καλούμαστε να διαχειριστούμε το ΝΕΡΟ, ένα πολύτιμο αγαθό που είναι σε ανεπάρκεια. Ο Σπερχειός είναι το ανεκτίμητο δώρο της φύσης για την περιοχή μας και πηγή πλούτου. Συγκεντρώνει όμως όλα τα χαρακτηριστικά μιας περιβαλλοντικής αυθαιρεσίας. Η ρύπανση, η σπατάλη και η κακή διαχείριση του νερού, η μόλυνση του υπόγειου υδροφορέα της κοιλάδας, η καταστροφή της βιοποικιλότητας, το παράνομο κυνήγι, τα νεκρά ψάρια, οι καταπατήσεις και εκχερσώσεις του παραποτάμιου δάσους, είναι μερικά χαρακτηριστικά αυτής της αυθαιρεσίας. Κάποιοι έχουν ευθύνες γι’ αυτά. Κάποιοι δεν σέβονται τους νόμους. Κάποιοι δεν κάνουν τους ελέγχους. Θα κλείσουμε τα μάτια; Εμείς λ έμε ΟΧΙ!
Λαμία, 5.1.2008
Μέλος του ΠΣ των Οικολόγων Πράσινων
Υ.Γ.Προς τους admins του whispering-planet:Αν θεωρήσετε αυτή την ανάρτηση άσχετη με τον σκοπό του ιστολογίου αυτού, παρακαλώ διαγράψτε...
ΟΙΝΟΦΥΤΑ - ΘΗΒΑ - ΑΥΛΙΔΑ - ΩΡΩΠΟΣ
Από την άναρχη και ανεξέλεγκτη βιομηχανική δραστηριότητα στους ανέτοιμους και χωρίς υποδομές τόπους της Βοιωτίας, της Εύβοιας και της Ανατολικής Αττικής, τοξινώθηκε ο ενιαίος υδροφόρος ορίζοντας και ρυπάνθηκε το νερό για κάθε χρήση, με εξασθενές χρώμιο και άλλα επικίνδυνα βιομηχανικά απόβλητα. Έτσι χάθηκε το νερό για τη πόση και τη λοιπή οικιακή χρήση, για τη γεωργική και την κτηνοτροφική χρήση, αλλά και για τη βιομηχανική παραγωγή, ιδιαίτερα αυτή του κλάδου των τροφίμων πλατιάς κατανάλωσης.
Ποιος να το πιστέψει! Σε μια από τις περιοχές με τη μεγαλύτερη συμμετοχή στο ακαθάριστο εθνικό προϊόν (ΑΕΠ), να υπάρχουν τόσο μεγάλα ποσοστά ανεργίας και να υποβαθμίζεται, τόσο έντονα, η καθημερινή ζωή κατοίκων και εργαζομένων. Επιβεβαιώνεται και σε αυτή την περίπτωση η ρήση: όπου ευημερούν οι αριθμοί, δυστυχούν οι άνθρωποι.
Δεν προξενεί καμία εντύπωση, λοιπόν, που, παράλληλα με μια τέτοιου είδους δραστηριότητα, επιφυλάσσεται ένα άθλιο εργασιακό περιβάλλον για τους εργαζόμενους στα εργοστάσια της περιοχής. Εργαζόμενους που βρίσκονται καθημερινά εκτεθειμένοι σε σοβαρούς κινδύνους σε βάρος της υγείας τους. Είναι πασιφανές: η περιβαλλοντική αυθαιρεσία πάει χέρι – χέρι με την καταστρατήγηση βασικών κανόνων υγιεινής και ασφάλειας για τους εργαζόμενους.
Για τον αέρα που αναπνέουμε, για το έδαφος που πατάμε και καλλιεργούμε, την τροφική αλυσίδα στην οποία συμμετέχουμε και, τελικά, για την υγεία των ανθρώπων μένει μια τεράστια εκκρεμότητα: να γίνουν οι απαραίτητες μετρήσεις και οι έλεγχοι για να αποτυπωθούν οι πραγματικές βλάβες και η συνολική υποβάθμιση της ζωής μας και να αρχίσουν πραγματικά έργα εξυγίανσης.
Η κατάσταση που έχει δημιουργηθεί είναι προϊόν πολύχρονης αυθαιρεσίας, μεθοδευμένης αντίληψης για συγκεκριμένου τύπου “ανάπτυξη” και ληστρική εκμετάλλευση τόπου και ανθρώπων, με σκόπιμη αγνόηση των συνεπειών. Αυτοί που ρυπαίνουν φροντίζουν για τα γρήγορα κέρδη τους και τη διαιώνιση των αυθαιρεσιών τους, σε βάρος των ανθρώπων και του φυσικού περιβάλλοντος.
Η “συντεταγμένη” πολιτεία, οι κυβερνήσεις, οι αρμόδιες αρχές, η νομαρχιακή και η τοπική αυτοδιοίκηση, αν και γνώριζαν και το πρόβλημα και τις συνέπειες, αδιαφόρησαν για την καταστροφή και αποσιώπησαν το έγκλημα σε βάρος μας, καλύπτοντας, στην πράξη, τις σκαστές παρανομίες. Επί τριάντα χρόνια, οι κυβερνώντες έγιναν ένα με τους παραβάτες των νόμων, που οι ίδιοι έφτιαχναν και υποτίθεται ότι στήριζαν. Δέχτηκαν, από τις βιομηχανίες της περιοχής, αβασάνιστα και σωρηδόν, πλήθος “μελετών περιβαλλοντικών επιπτώσεων” που σερβίριζαν πλαστές επιστημονικές “αλήθειες” και προβλέψεις. Αχρήστευσαν κάθε προληπτικό και κατασταλτικό έλεγχο, με γραφειοκρατικά τερτίπια. Άφησαν, και αφήνουν, να ανθεί η εγκληματική αυθαιρεσία για ανθρώπους, περιβάλλον και την ίδια την ανάπτυξη. Ακόμα και σήμερα, συνεχίζουν να προσφέρουν  παράνομα και παράτυπα “νόμιμες” άδειες λειτουργίας εργοστασίων, αόριστης διάρκειας, με τις οποίες, όποιος επιθυμεί μπορεί να πετά, ανεξέλεγκτα παντού, τα τοξικά - επικίνδυνα απόβλητά του (στερεά – υγρά - αέρια).
Για χρόνια ολόκληρα, κλείνουν τα μάτια, τα αυτιά και το στόμα, μπροστά στο συντελούμενο έγκλημα σε βάρος της υγείας των εργαζομένων και των κατοίκων, αλλά και σε βάρος της ίδιας της προκοπής και της ανάπτυξης της περιοχής, και συνεργούν στην κερδοφορία των βιομηχάνων.
Φτάνει πια!
Διεκδικούμε, οι παραγωγικές δραστηριότητες να συνυπάρχουν αρμονικά με τη ζωή μας
Απαιτούμε:
1.   Άμεση διακοπή της ύδρευσης με τοξινωμένο νερό. Καθαρό και ασφαλές πόσιμο νερό, με οποιοδήποτε τρόπο και κόστος, μέχρι την τελική σύνδεση, το ταχύτερο δυνατόν, με την ΕΥΔΑΠ.
2.   Συνεχή, υπεύθυνη, διεισδυτική και αποτελεσματική ενημέρωση για όλους τους καταναλωτές -χρήστες του τοξινωμένου νερού. Εξίσου ουσιαστικοί έλεγχοι στα παραγόμενα στην περιοχή προϊόντα διατροφής. Μέτρα για την προστασία και τη στήριξη της αγροτικής παραγωγής.
3.   Οργάνωση και στελέχωση των υπηρεσιών υγείας της περιοχής. Τοξικολογικές εξετάσεις και επιδημιολογική έρευνα σε εργαζομένους και κατοίκους (ιδιαίτερα στις ευπαθείς ομάδες πληθυσμού) για να γνωρίζουν την πορεία της υγείας τους και να εφοδιαστούν, με τις ατομικές οδηγίες διαβίωσης.
4.   Καμία νέα σύνδεση βιομηχανίας με τον Ασωπό ποταμό με τις υπάρχουσες συνθήκες.
5.   Διακοπή των συνδέσεων με τον Ασωπό και σφράγιση των γεωτρήσεων των παραβατών, μέχρι να λάβουν τα απαραίτητα μέτρα για να μην ρυπαίνουν, ειδικά με εξασθενές χρώμιο. Συνεχείς ελέγχους για να σταματήσει άμεσα, η ρύπανση του νερού, του εδάφους και του αέρα με τα ειδικά επικίνδυνα τοξικά απόβλητα (ΥΓΡΑ - ΣΤΕΡΕΑ - ΑΕΡΙΑ) των βιομηχανιών.
6.   Εφαρμογή της μελέτης Λοϊζίδου, που προβλέπει συλλογή των προεπεξεργασμένων αποβλήτων σε κεντρική μονάδα βιολογικού καθαρισμού τριτοβάθμιας επεξεργασίας, πριν πέσουν στον Ασωπό ποταμό.
7.   Ακύρωση της κοινής υπουργικής απόφασης Φ/Α 5.30/13946/1431/10-8-2006, που προβλέπει εγκατάσταση ΒΙ.ΠΕ. στα όρια Τανάγρας – Οινοφύτων, με αποδέκτη τον Ασωπό.
8.   Άμεση αναθεώρηση - επανεξέταση των μελετών περιβαλλοντικών επιπτώσεων και των αδειών διάθεσης των ειδικών επικίνδυνων αποβλήτων στις βιομηχανίες της παρα - Ασώπειας περιοχής. Άμεση αναθεώρηση όλων των αδειών λειτουργίας, με εφαρμογή του νόμου ΗΠ13588/725/2006, για τα ειδικά επικίνδυνα απόβλητα και του Υ2/2600/2001 (και της ΔΥΓ2/οικ 38295/07 τροποποίησής του), για τα χρησιμοποιούμενα νερά παραγωγής και ανθρώπινης κατανάλωσης.
9.   Χωροθέτηση, νομική κατοχύρωση και οργάνωση των χρησιμοποιούμενων εκτάσεων γης σαν ΒΙΟΠΕ - ΒΙΠΕ. Εκτέλεση έργων υποδομής για διεξαγωγή καθαρής και βιώσιμης βιομηχανικής παραγωγής στους τόπους μας. Άμεση έναρξη έργων και πολιτικών για αποκατάσταση του περιβάλλοντος, εξυγίανση του Ασωπού ποταμού και του υδροφόρου ορίζοντα.
10.   Άμεση εφαρμογή συγκεκριμένων νομοθετημένων μέτρων για την ολική διαχείριση υδάτων στη λεκάνη απορροής του Ασωπού ποταμού, με σκοπό το ποτάμι να ξαναγίνει ποτάμι (χαρτογράφηση, οριοθέτηση ζωνών προστασίας 30 μέτρων από την κοίτη, κατάργηση της απόρριψης λυμάτων, της κοινής υπουργικής απόφασης Γ1/1806/7-3-1969 “περί χρήσεως των υδάτων του Ασωπού ποταμού”, της διανομαρχιακής απόφασης 19640/79 κλπ.).
11.    Το κόστος της απορρύπανσης - εξυγίανσης να το πληρώσουν 100 % οι ρυπαντές και, από τώρα, να θεσμοθετηθούν και να λειτουργήσουν ΤΟΠΙΚΟΙ ΦΟΡΕΙΣ ΕΛΕΓΧΟΥ ΠΕΡΙΒΑΛΛΟΝΤΟΣ σε 24ωρη βάση, με συμμετοχή τοπικών φορέων και ανοιχτή πληροφόρηση του κόσμου για τα αποτελέσματα των ελέγχων.
Συγκέντρωση στα Οινόφυτα
•   Επιτροπές αγώνα κατοίκων και εργαζομένων Οινοφύτων - Καλλιθέας - Αγ. Θωμά - Θήβας - Αυλίδας - Δήλεσι - Ωρωπού
•   Επιτροπή πολιτών Θήβας για το περιβάλλον
•   Ομοσπονδία εξωραϊστικών και πολιτιστικών συλλόγων Ωρωπού
•   Συμπαράταξη Βοιωτών για το περιβάλλον
•   Συνδικάτα μετάλλου και φαρμάκου
ΠΡΙΝ 10 ΗΜΕΡΕΣ ΠΕΘΑΝΕ ΣΤΗΝ ΡΟΔΟ ΚΑΠΟΙΟΣ ΠΟΥ ΕΙΧΕ ΣΤΟ ΚΤΗΜΑ ΤΟΥ 24
ΣΚΥΛΙΑ. ΤΑ 7 ΥΙΟΘΕΤΗΘΗΚΑΝ ΚΑΙ ΤΑ 17 ΕΜΕΙΝΑΝ ΣΤΟ ΚΤΗΜΑ ΧΩΡΙΣ ΝΕΡΟ ΚΑΙ ΧΩΡΙΣ
ΦΑΓΗΤΟ. ΠΡΟΧΤΕΣ ΚΑΠΟΙΟΣ ΠΗΡΕ ΤΗΝ ΚΑΡΑΜΠΙΝΑ ΚΑΙ ΤΑ ΕΚΤΕΛΕΣΕ ΕΝ ΨΥΧΡΩ, ΓΙΑΤΙ
ΛΕΕΙ ΓΑΒΓΙΖΑΝ.
ΕΙΣΑΓΓΕΛΕΑ. Ο ΦΙΛΟΖΩΙΚΟΣ ΡΟΔΟΥ ΔΕΝ ΥΠΑΡΧΕΙ ΠΑΡΑ ΜΟΝΟ Η κα
ΣΤΑΜΑΤΙΟΥ ΚΑΙ Ο ΔΗΜΟΣ ΕΚΟΨΕ ΤΟ ΝΕΡΟ ΤΗΣ ΦΙΛΟΖΩΙΚΗΣ.
ΤΟ ΣΥΜΒΑΝ ΕΓΙΝΕ ΣΤΟΝ ΔΗΜΟ "ΙΑΛΥΣΟΥ".
ΔΗΜΑΡΧΟΣ
ΤΗΛΕΦΩΝΟ 22410 98411 ΚΑΙ EMAIL mayor@ialysos.gr
Ο ΔΗΜΑΡΧΟΣ ΡΟΔΙΩΝ ΕΙΝΑΙ Ο ΧΑΤΖΗΣ ΧΑΤΖΗΕΥΘΥΜΙΟΥ.
ΤΗΛ.22410 46378,379,380
ΠΑΡΑΚΑΛΟΥΜΕ ΓΡΑΨΤΕ ΜΙΑ ΕΠΙΣΤΟΛΗ ΚΑΙ ΕΙΔΟΠΟΙΗΣΤΕ ΚΑΙ ΑΛΛΟΥΣ.
ΕΥΧΑΡΙΣΤΟΥΜΕ...
Ο ΥΠΟΓΕΙΟΣ ΣΤΑΘΜΟΣ ΑΥΤΟΚΙΝΗΤΩΝ ΟΔΟΥ ΔΙΟΧΑΡΟΥΣ
Ο Εξωραϊστικός Πολιτιστικός Σύλλογος «Ο ΙΛΙΣΟΣ» μόλις πληροφορήθηκε από την επιτροπή κατοίκων περιοχής Νοσοκομείου Συγγρού, ότι επίκειται η έναρξη των εργασιών του υπογείου ιδιωτικού σταθμού αυτοκινήτων της οδού Διοχάρους, δίπλα στο Άλσος Συγγρού και το Νοσοκομείο Συγγρού, συγκάλεσε το Διοικητικό Συμβούλιο και με την παρουσία μελών του συλλόγου και κατοίκων της περιοχής αποφάσισε να εναντιωθεί στην κατασκευή του πιο πάνω έργου για τους παρακάτω ουσιαστικούς λόγους.
· Το κόψιμο 90 και πλέον μεγάλων δένδρων που υπάρχουν πάνω στις νησίδες του δρόμου
· Την πρόσθετη κυκλοφοριακή επιβάρυνση την οποία θα προκαλέσει ο νέος σταθμός στην είσοδο-έξοδο που θα γίνει στη διασταύρωση Ίωνος Δραγούμη & Διοχάρους
· Τον περιορισμό των ελεύθερων και δωρεάν θέσεων στάθμευσης για τους κατοίκους κατά μήκος του δρόμου
· Την πρόσθετη επιβάρυνση σε ρύπους που θα προκληθεί για τους κατοίκους της περιοχής και τους επισκέπτες του νοσοκομείου από τα «φουγάρα» του υπογείου σταθμού στην περιοχή
· Τη μετακίνηση της λαϊκής αγοράς σε δυσκολότερη θέση
· Την ύπαρξη 4000 και πλέον θέσεων στάθμευσης σε κοντινά υπάρχοντα πάρκινγκ που δεν παρουσιάζουν πληρότητα.
Για τους παραπάνω λόγους είμαστε διατεθειμένοι να αγωνιστούμε να αποτραπούν τα σχέδια εκείνων που βάζουν πάνω από τον άνθρωπο το κέρδος και δρουν χωρίς τη συναίνεση των πολιτών.
Ο ΙΛΙΣΟΣ
ΜΠΑΙΝΕΙ Ο ΠΟΝΗΡΟΣ ΜΗΝΑΣ ΑΥΓΟΥΣΤΟΣ
ΕΙΝΑΙ ΔΕΔΟΜΕΝΟ ΠΩς ΚΑΠΟΙΑ ΑΠΟ ΑΥΤΕΣ ΤΙΣ ΜΕΡΕΣ ΠΟΥ ΝΕΚΡΩΝΕΙ Η ΑΘΗΝΑ ΘΑ ΚΟΠΟΥΝ ΤΑ ΔΕΝΤΡΑ
ΧΡΕΙΑΖΕΤΑΙ ΟΜΑΔΑ ΠΕΡΙΦΡΟΥΡΗΣΗΣ ΜΑΚΡΑΣ ΔΙΑΡΚΕΙΑΣ...
για πολιτική & κόμματα.
Το whispering planet είναι ένα ελεύθερο βήμα. Οι απόψεις στα άρθρα που ανεβαίνουν στο μπλογκ αντιπροσωπεύουν μόνο τον αρθογράφο του κάθε ποστ.
Contributors

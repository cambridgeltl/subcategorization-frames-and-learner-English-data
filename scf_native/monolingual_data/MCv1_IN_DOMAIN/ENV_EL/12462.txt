ΑΣ ΔΩΣΟΥΜΕ ΣΤΑ ΠΑΙΔΙΑ ΜΑΣ ΤΟ ΔΙΚΑΙΩΜΑ ΝΑ ΖΗΣΟΥΝ ΣΕ ΕΝΑΝ ΚΑΛΥΤΕΡΟ ΠΛΑΝΗΤΗ
“...η φύση δεν παράγει απορρίμματα και απόβλητα. Στα φυσικά οικοσυστήματα αυτό που θεωρείται απόβλητο από έναν οργανισμό, αποτελεί χρήσιμη πρώτη ύλη για κάποιον άλλον κι έτσι, τίποτα δεν χάνεται και συνεχίζεται αρμονικά ο κύκλος της ζωής …”
Απαιτούμε από τους πολιτικούς:
Ευρωπαϊκή Ένωση και στο Πρωτόκολλο του Κιότο.
Να προχωρήσουν άμεσα τα προγράμματα ανακύκλωσης και να  προωθηθούν, τώρα, οι ανανεώσιμες πηγές ενεργείας.
Nα επιβάλλουν στις επιχειρήσεις να συμμορφωθούν, στις νόμιμες υποχρεώσεις τους απέναντι στο περιβάλλον.
Ζητούμε από τους πολίτες:
Nα αλλάξουν συνήθειες. Περπατήστε, σβήστε, φυτέψτε, ανακυκλώστε, κάντε κοινωνική συνείδηση την ποιότητα της ζωής σας και τη συμμετοχή. Γίνετε ενεργοί πολίτες. Μπορούμε!!!
Αλλάζουμε συνήθειες – ζούμε καλύτερα.
Πάρτε την κατάσταση στα χέρια σας.
Δε σπαταλάμε το νερό, εκατομμύρια άνθρωποι σε όλο τον κόσμο δεν έχουν πρόσβαση σε πόσιμο νερό.
Αν κλείνετε τη βρύση ενώ βουρτσίζετε τα δόντια σας ή ξυρίζεστε, εξοικονομείτε 12 έως 15 λίτρα νερού.
Δε χρησιμοποιούμε προϊόντα αμιάντου.
Φυτεύουμε ένα δέντρο, στο σχολείο ή στη γειτονιά μας, βάζουμε φυτά σε μπαλκόνια και ταράτσες και όπου δεν μπορούμε, βάφουμε τις ταράτσες λευκές για περισσότερη αντανάκλαση του ηλίου.
Κάνουμε τα προγραμματισμένα  services στα αυτοκίνητά μας και ελέγχουμε    τακτικά την πίεση των ελαστικών των οχημάτων μας. Έτσι γλιτώνουμε πάνω από 4% κατανάλωση καυσίμου.
Αγοράζουμε φιλικά προς το περιβάλλον-υβριδικά οχήματα.
Δεν αναπτύσσουμε ταχύτητες πάνω από 120 χιλιόμετρα γιατί αυξάνουμε την κατανάλωση του καυσίμου έως και 30%.
Περπατάμε για κοντινές αποστάσεις έως 2 χιλιόμετρα. Δε χρειάζεται να πάρουμε το όχημά μας. Για πιο μακρινές αποστάσεις χρησιμοποιούμε όσο το δυνατόν μπορούμε περισσότερο τα μέσα μαζικής μεταφοράς.
Κάνουμε τις αγορές μας στα τοπικά καταστήματα.
Αγοράζουμε πιστοποιημένα βιολογικά προϊόντα και ντόπια τρόφιμα εποχής.
Αντικαθιστούμε  όλες τις κοινές λάμπες πυρακτώσεως με νέους λαμπτήρες χαμηλής κατανάλωσης.
Όταν κάνετε αγορές, χρησιμοποιείτε τσάντα που μπορεί να ξαναχρησιμοποιηθεί, αντί για τις πλαστικές σακούλες μίας χρήσης.
Χρησιμοποιούμε ανεμιστήρες οροφής, μειώνουν τη θερμοκρασία  που αισθανόμαστε κατά 3 °C και κατά 80% το κόστος του ηλεκτρικού ρεύματος.
Δεν αφήνουμε την τηλεόραση, το στερεοφωνικό, τον υπολογιστή ή άλλες ηλεκτρικές και ηλεκτρονικές συσκευές σε κατάσταση αναμονής.
Αποσυνδέουμε το φορτιστή του κινητού μας από την πρίζα, όταν δεν το φορτίζουμε.
Χρησιμοποιούμε τη λειτουργία χαμηλής κατανάλωσης του υπολογιστή και της οθόνης.
Θα εντυπωσιαστείτε εάν μάθετε πόση ενέργεια καταναλώνουν οι συσκευές σε κατάστασης αναμονής.
Κάνουμε τις συναλλαγές, τις αγορές, και τις πωλήσεις μας μέσω διαδικτύου. Εξοικονομούμε χρόνο και χρήμα.
Χρησιμοποιούμε για τις ενεργειακές  ανάγκες μας τη γεωθερμία, τη βιομάζα, την αιολική και ηλιακή ενέργεια.
Αγοράζουμε ενεργειακά τζάκια.
Αγοράζουμε κουζίνες με κεραμικές εστίες και χρησιμοποιούμε τα κατάλληλα σκεύη πάνω στις εστίες ώστε να μην υπάρχουν απώλειες.
Ανακυκλώνουμε τα σκουπίδια μας, πάνω από το 75% των οικιακών σκουπιδιών μπορεί να ανακυκλωθεί.
Ανακυκλώνουμε τις ηλεκτρικές και ηλεκτρονικές συσκευές, τις μπαταρίες τα ορυκτέλαια, τα λίπη, τα λάδια τηγανίσματος.
Χρησιμοποιούμε την οικιακή κομποστοποίηση για τα οργανικά σκουπίδια.
Χρησιμοποιείτε όσο το δυνατό λιγότερο χαρτί: βγάζετε φωτοτυπίες και από τις δύο πλευρές του φύλλου χαρτιού και χρησιμοποιείτε το ηλεκτρονικό ταχυδρομείο.
Δεν πετάμε σκουπίδια στις παραλίες και τις θάλασσες.
Συμμετέχουμε σε ομάδες πυροπροστασίας και πυρόσβεσης.
ΟΧΙ στα μεταλλαγμένα προϊόντα και τον υπερκαταναλωτισμό.
Η ΑΛΛΑΓΗ ΤΟΥ ΚΛΙΜΑΤΟΣ ΕΞΑΡΤΑΤΑΙ ΚΑΙ ΑΠΟ ΕΜΑΣ
Αν μπορέσουμε να κάνουμε τα παραπάνω πράξη, κερδίζουμε πάνω από 1000€ το χρόνο, μειώνουμε την εκπομπή CO2 στην ατμόσφαιρα, αρκετούς τόνους, και προσφέρουμε μια καλύτερη ποιότητα ζωής, σε όλους μας.
… εμείς χρειαζόμαστε τον πλανήτη… όχι ο ΠΛΑΝΗΤΗΣ εμάς.
σπαταλάμε απίστευτα νερό....δεν μας πιστέψατε....δεν ψάξατε από μόνοι σας;...
Δεν γίνεται να υπάρχουν πολλών ειδών οικολογίες, είναι ανάγκη να είναι μία για όλους, κι όχι ανάλογη με τις απόψεις μας, τα συμφέροντά μας, τις συνήθειές μας, ή τα γούστα μας...
και τέλος, οικολογία χωρίς πολιτισμό, δεν μπορούμε να έχουμε και με τις φρικτές καταστάσεις των εκτροφίων και σφαγείων δεν έχουμε πολιτισμό...όλα τα μεγάλα πνεύματα της ανθρωπότητας, ήταν χορτοφάγοι
κι οι πρωτοχριστιανοί επίσης, όλες οι θρησκείες ζητούν νηστείες για ανάπτυξη της ψυχής και του πνεύματος, σας επισημαίνω, πως ταυτόχρονα με τις απίστευτες αυτές γενοκτονίες και σπορ κρεοφαγίας στον δυτικό κόσμο τα τελευταία χρόνια, έχει πάρει την κάτω βόλτα κι η ανθρωπότητα...ούτε ηγέτες, ούτε ποιμένες, ούτε μουσική, ούτ φιλοσοφία κι ιδεολογίες, ούτε ιδανικά κι οράματα γεννιούνται πλέον...σκεφτείτε το....
55 δισ ζώα σφαγιασμένα το χρόνο, που πονάνε κι υποφέρουν όπως κι εμείς, είναι ιλιγγιώδης αριθμός για την ικανοποίηση της γεύσης μας...
γιατί μόνο γι αυτό τα θέλουμε...
και την ικανοποίηση των ματαιοδοξιών μας, με γούνα-δέρμα, κλπ.        ΕΥΧΑΡΙΣΤΩ..
Κι όχι μόνο βέβαια...μη ξεχνάμε την έκθεση του Ο.Η.Ε για την κτηνοτροφία (29/11/06), για την επιβάρυνση της αλλαγής του κλίματος περισσότερο κι απ' τις μεταφορές! με την εκπομπή C02 και μεθανίου, αμμωνίας κλπ. που προκαλούν και την όξινη βροχή, την υποβάθμιση των εδαφών και υδάτων, την πείνα που προκαλλείται στις φτωχές χώρες, που εξάγουν όλες τις τροφές τους στη δύση για κτηνοτροφές, την αποψίλωση των τροπικών δασών για τη δημιουργία βοσκοτόπων και καλλιεργειών μεταλλαγμένων ζωοτροφών, την επιβάρυνση της υγείας των δυτικών και παχυσαρκίας με τα ζωικά, (καρδιαγγειακά, καρκίνοι, οστεοπορώσεις), και, και, και, και...
Δεν πρέπει να ενθαρύνονται πλέον τέτοιες επενδύσεις και να φροντίσει η πολιτεία και τα ΜΜΕ να ενημερώσουν τους πολίτες και τους επαγγελματίες να προσανατολιστούν αλλού, αφού όπως πάμε, δεν υπάρχει περίπτωση να τ' αποφύγουμε αυτό..
ούτε καν το αυτοκίνητο δεν μειώνουμε, ειδικά στην Ελλάδα, κι ούτε το θίγει κανείς το θέμα, λες και δεν έχουμε όλοι παιδιά κι εγγόνια...τι θα τους πούμε με τέτοια οικολογία;
Όταν φροντίζουμε για το 10% που αφορά τις λάμπες πυρακτώσεως και κάνουμε πως δεν ξέρουμε για το 20% συν 20% που αφορούν την ζωική παραγωγή και τις μεταφορές;
Θα θέλαμε να κάνουμε μερικές επισημάνσεις σε αυτά που μας καταλογίζετε:
αν από όσα είπαμε εσείς καταλάβατε ότι εμείς εκφράσαμε τα γούστα μας και τα συμφέροντα μας τότε είστε οι μόνοι που το λέτε,
δεν είπε κανείς ότι δεν σας πιστεύει από εμάς τουλάχιστον,
άλλωστε και το λόγο πήρατε για αρκετό χρόνο και εδώ μπορείτε και γράφετε χωρίς λογοκρισία,
Ναι σίγουρα δεν το ψάξαμε, μέσα σε μια ημέρα που πέρασε από την Τετάρτη το βράδυ,
αν το έχετε ξεχάσει, μας δώσατε εγγράφως κάποια στοιχεία τα οποία θα τα μελετήσουμε και θα τα εκτιμήσουμε, ώστε να έχουμε μια συνολική και εμπεριστατωμένη άποψη, αλλά δεν μπορούμε μέσα σε μία μέρα να ενημερωθούμε καθώς εργαζόμαστε κιόλας, όσο για τα περί πολλών ειδών οικολογίες η άποψή μας είναι σαφής, δεν υπάρχουν οικολόγοι και μη οικολόγοι, για εμάς υπάρχουν υπεύθυνοι και ανεύθυνοι άνθρωποι.
όσο για τα περί λαμπτήρων θεωρούμε ότι είναι μεγάλη επιτυχία ότι για πρώτη φόρα δημόσια δεσμεύτηκαν οι αρμόδιοι υπεύθυνοι περιβάλλοντος ΠΑΣΟΚ και ΝΔ, κ.κ. Μητσοτάκης και Κουβέλης ότι μέχρι το 2010 θα έχουν καταργηθεί οι ενεργοβόροι λαμπτήρες πυρακτώσεως, και εμείς θα το παρακολουθούμε για να δούμε και να πιέζουμε ώστε να γίνει πράξη.
μπορείτε και εσείς να προσπαθήσετε για κάτι αντίστοιχο ώστε σιγά σιγά να γίνει περιβαλλοντική συνείδηση η προστασία του περιβάλλοντος.
κλείνοντας αναρωτιέμαι αν εσείς θεωρείτε ότι πρέπει να ασχοληθούμε ή μόνο με το 20% τις ζωικής παραγωγής και των μεταφορών ή με τίποτα;
Όσο για την επιθετικότητα σας απέναντί μας το αφήνουμε να το κρίνουν οι υπόλοιποι που μας παρακολουθούν.
Όχι βρε παιδιά, ζητούμε συγνώμη που εκλήφθει σαν επιθετικότητα η συμβουλευτική κι ενημερωτική διάθεσή μας προς εσάς κι η απογοήτευσή μας προς τους πολιτικούς, τα ΜΜΕ και τις πρωτοκλασσάτες οικολογικές οργανώσεις που τους έχουμε πολλάκις ενημερώσει και παρακαλέσει να προβάλλουν το θέμα, ώστε να βάλουν λίγο νερό στο κρασί τους σχετικά με την ζωοφαγία..... τουλάχιστον να προωθήσουν την ευεργετική και σωτήρια μεσογειακή διατροφή!
Είμασταν 1οι παγκοσμίως μ' αυτήν στη μακροζωία κι έχουμε φτάσει 15οι! (συν το κάπνισμα). Κι όμως κωφεύουν,.......
... επιτρέπεται η WWF να έχει συνταγές με γουρουνόπουλο στις σελίδες της, στο news letters της; Μα τι είναι, πρωινάδικο; Ή ο αρχηγός της greenpeace στην Αυστραλία να προτείνει να τρώγονται περισσότερα γκαγκουρώ που δεν εκλύουν τόσο μεθάνιο; όλα για την απόλαυση;
ή το ΣΚΑΙ, να έχει σε Τ.V. & Radio, πρωί-βράδυ έλληνες και ξένους μάγειρες, με κρεοφαγίες και να αποκλείει και την παραμικρή είδηση για τις επιπτώσεις της στο περιβάλλον;
Αν άφηνε την ελεύθερη διακίνηση των ειδήσεων, θα το ξέρατε!
Ξαναδιαβάσαμε τα σχόλιά μας κι είναι στο πρώτο πληθυντικό, δεν είμαστε εμείς οι τέλειοι, είναι κρίμα να το πάρετε προσωπικά, όμως και πάλι σας ζητούμε συγνώμη,αλλά
σ' ολόκληρο τον δυτικό κόσμο απευθυνόμαστε, αν και στην Αμερική κι ΕΕ είναι εκατομμύρια οι χορτοφάγοι, ούτ' αυτό το ξέρουμ' εδώ και υπάρχουν κόμματα εκλεγμένα στη βουλή και μη, για τα δικαιώματα των ζώων, που είναι βέβαια μειοψηφίες...
Ελπίζω μετά από τις εξηγήσεις μας, να παραμείνουμε φίλοι και συναγωνιστές, γιατί έχουμε τις ίδιες ευαισθησίες και δράσεις, υπέρ των ασθενέστερων όντων, ανθρώπων και ζώων,  και της φύσης της πολύπαθης, η Πρόεδρός μας αλωνίζει χρόνια την Ελλάδα ό,που μπορεί να βοηθήσει για τους επερχόμενους Έλληνες, να τους μείνει λίγη φύση ν' απολαύσουν, με τα ζώα της μέσα..
Και πάνω απ' όλα νοιώθουμε το αίσθημα του δικαίου όπως κι εσείς!...
Υ.Γ. Αν υπήρξε πρόβλημα με τη νύξη για τις λάμπες, ήταν και μόνο για την υπερβολική και μονωμερή προβολή απο τα ΜΜΕ και τους πολιτικούς μας, κι όχι για τη πρωτοβουλία σας, σας θεωρούμε αγνούς από τις δράσεις σας και τα γραφόμενά σας, εν τιμή!ΠΑΝΤΑ ΦΙΛΟΙ!
Συγγνώμη, μια διευκρίνιση, όταν λέτε ανακυκλώνουμε τα λάδια τιγανίσματος, εννοείται για τις ταβερνές κλπ, όχι για τα νοικοκυριά, έτσι;
εννοούμε όλα τα λάδια και τα οικιακά, βέβαια θα πείτε που θα βρούμε να ανακυκλώσουμε τα λάδια;
BANNER
Για να εμφανίσετε banner του blog μας στις ιστοσελίδες σας αντιγράψτε τον κώδικα που θα βρείτε σε αυτή τη σελίδα

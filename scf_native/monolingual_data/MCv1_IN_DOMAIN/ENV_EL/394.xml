<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>Planet Earth in danger: φυσιολογία</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>Planet Earth in danger: φυσιολογία</title>
						<author></author>
						<imprint>
							<publisher></publisher>
							<pubDate>2010-08-09 12:59:04.0</pubDate>
							<eAddress>http://earthsos.blogspot.com/search/label/%CF%86%CF%85%CF%83%CE%B9%CE%BF%CE%BB%CE%BF%CE%B3%CE%AF%CE%B1</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="el"/>
			</langUsage>
			<textClass>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/ENV_EL/394.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">Ήρθε η ώρα να αλλάξουμε τρόπο ζωής. Μπορούμε!</p>
			<p id="p2">Άρθρα για τον πλανήτη Γη, τη ζωή του και τις απειλές της. Νέο portal για την κλιματική αλλαγή: http://climatechange.edu.gr</p>
			<p id="p3">Εμφάνιση νεότερων αναρτήσεων με την ετικέτα φυσιολογία. Εμφάνιση παλαιότερων αναρτήσεων</p>
			<p id="p4">Αναρτήθηκε από satel444 στις 21.12.08</p>
			<p id="p5">Η ανησυχία για την αυξημένη οξέωση των ωκεανών συχνά εστιάζεται στις επιπτώσεις της πάνω στους κοραλλιογενείς υφάλους, αλλά ευρύτερες συνέπειες στις βιολογικές διαδικασίες των ωκεανών ίσως είναι πιο σημαντικές, σύμφωνα με τον Donald Potts, καθηγητή οικολογίας και εξελικτικής βιολογίας στο πανεπιστήμιο της Καλιφόρνια στο Santa Cruz, που είναι ειδικός πάνω στην οικολογία των κοραλλιογενών υφάλων και στη θαλάσσια βιοποικιλότητα.</p>
			<p id="p6">Η οξέωση των ωκεανών είναι μία από τις παράπλευρες συνέπειες της αυξημένης συγκέντρωσης διοξειδίου του άνθρακα στην ατμόσφαιρα της Γης λόγω της καύσης των ορυκτών καυσίμων. Οι ωκεανοί έχουν την ιδιότητα να απορροφούν τεράστια ποσά διοξειδίου του άνθρακα από την ατμόσφαιρα, αλλά καθώς το αέριο αυτό διαλύεται κάνει τα νερά πιο όξινα. Η αυξημένη οξύτητα μπορεί να κάνει τη ζωή δύσκολη για τα κοράλλια και άλλους θαλάσσιους οργανισμούς που «χτίζουν» κελύφη και σκελετούς από ανθρακικό άλας ασβεστίου.</p>
			<p id="p7">Οι επιστήμονες φοβούνται ότι η οξέωση θα επιβραδύνει την ανάπτυξη αυτών των οργανισμών και θα προκαλέσει την διάλυση των δομών που είναι φτιαγμένες με άλατα ανθρακικού ασβεστίου. Ο Potts συμφωνεί ότι η καταστροφή των κελύφων θα είναι σίγουρα ένα πρόβλημα για πολλούς θαλάσσιους οργανισμούς, αλλά νομίζει ότι οι δυσλειτουργίες θα έχουν ένα πολύ βαθύτερο αντίκτυπο.</p>
			<p id="p8">«Δεν υπάρχει ερώτημα για τους κοραλλιογενείς υφάλους, και δεν υπάρχει ερώτημα για το θέμα της ασβεστοποίησης», εξηγεί. «Αυτό που εμείς κοιτάμε είναι οι το πώς επηρεάζονται(αρνητικά) οι αναπτυξιακές διαδικασίες, οι πληθυσμοί και οι κοινότητες σε πολλές κλίμακες»</p>
			<p id="p9">Ο όρος «οξέωση»(οξεοποίηση, acidification) αναφέρεται σε μικρή πτώση του pH του νερού των ωκεανών, πτώση που αγγίζει το όξινο άκρο της κλίμακας, αν και το pH συνεχίζει να παραμένει ελαφρά αλκαλικό. Μια μικρή μείωση στο pH επηρεάζει το χημικό ισοζύγιο του ωκεάνιου νερού, μειώνοντας τη διαθεσιμότητα των ιόντων ανθρακικών αλάτων που χρειάζονται από μια ευρεία ποικιλία οργανισμών για να χτίσουν και να διατηρήσουν δομές από άλατα ανθρακικού ασβεστίου.</p>
			<p id="p10">Πολλές μορφές φυτοπλαγκτού-μικροσκοπικής άλγης που σχηματίζουν τη βάση της θαλάσσιας τροφικής αλυσίδας- χτίζουν κελύφη από άλατα ανθρακικού ασβεστίου για να προστατέψουν τους εαυτούς τους από μικροσκοπικούς θηρευτές που ονομάζονται βλεφαριδοφόρα πρωτόζωα. Μία επίδραση-δυσλειτουργία στην ικανότητα του φυτοπλαγκτού να χτίζει τα κελύφη του θα μπορούσε να έχει πάρα πολλές συνέπειες για όλη την θαλάσσια τροφική αλυσίδα, αναφέρει ο Potts.</p>
			<p id="p11">«Πρόκειται να αλλάξει τον κυρίαρχο οργανισμό στην τροφική αλυσίδα, και υπάρχει ένας πραγματικός κίνδυνος ότι οι τροφικές αλυσίδες θα γίνουν μικρότερες». Με άλλα λόγια, τα βλεφαριδοφόρα πρωτόζωα που θηρεύουν απροστάτευτους φυτοπλαγκτονικούς οργανισμούς ίσως ανθίσουν με την απουσία οργανισμών που βρίσκονται πάνω από αυτούς στην τροφική αλυσίδα.</p>
			<p id="p12">Αλλά η ασβεστοποίηση των σκελετών δε θα είναι η μόνη βιολογική διαδικασία που θα επηρεαστεί από την οξέωση. Όλες οι βιοχημικές φυσιολογικές αντιδράσεις είναι πιθανό να αλλάξουν. Οι ανήλικοι οργανισμοί(αυτοί που αναπτύσσονται) είναι οι πιθανοί υποψήφιοι για να επηρεαστούν, λόγω της χαμηλής αντοχής τους σε περιβαλλοντικές αλλαγές, αλλά δεν είναι ξεκάθαρες ποιες θα είναι οι οικολογικές συνέπειες.</p>
			<p id="p13">Η οξέωση των ωκεανών(ocean acidification) ίσως δεν επηρέασει όλα τα μέρη του ωκεανού με τον ίδιο τρόπο. Μέσα σε 100 χιλιόμετρα ακτής, το pH του νερού διαφέρει από αυτό στον υπόλοιπο ωκεανό. Το γλυκό νερό και ο άνεμος από την ξηρά μπορούν να κουβαλούν χημικές ουσίες που αλλάζουν το pH του νερού κοντά στις ακτές, κάνοντας το είτε πιο όξινο είτε πιο αλκαλικό. Μπορεί να υπάρχουν οργανισμοί σε αυτήν την περιοχή που ήδη έχουν αρχίσει να προσαρμόζονται σε αλλαγής της οξύτητας των ωκεανών, λέει ο Potts.</p>
			<p id="p14">Αυτό που θέλουμε είναι να προβλέπουμε το μέρος όπου οι οργανισμοί είναι πιο πιθανό μπορούν να επιβιώσουν ή να επιβιώσουν το μέγιστο, και αυτό είναι το σημείο που πρέπει να εστιάζουμε τις προσπάθειες διατήρησης και διαχείρισης.</p>
			<p id="p15">Μεταφρασμένο και προσαρμοσμένο από:</p>
			<p id="p16">University of California - Santa Cruz (2008, December 18). Ocean Acidification Could Have Broad Effects On Marine Ecosystems. ScienceDaily. Retrieved December 21, 2008, from http://www.sciencedaily.com­ /releases/2008/12/081217190334.htm</p>
			<p id="p17">Η φωτογραφία με τα διάτομα παραπάνω είναι από το Wikimedia</p>
			<p id="p18">H πρώτη φωτογραφία απεικονίζει το διμέθυλο ανθρακικό και είναι επίσης από το Wikimedia</p>
			<p id="p19">earthsos.gr/earthsos.blogspot.com</p>
			<p id="p20">Αναρτήθηκε από satel444 στις 21.11.08</p>
			<p id="p21">Ερευνητές από το πανεπιστήμιο της βρετανικής Columbia βρήκαν έναν τρόπο για να προβλέπουν με ακρίβεια την επίδραση της κλιματικής αλλαγής στα απειλούμενα με εξαφάνιση αποθέματα σολομού του Ειρηνικού ωκεανού, κάτι που μπορεί να οδηγήσει σε καλύτερες στρατηγικές διαχείρισης.</p>
			<p id="p22">Τα ευρήματα, ανάμεσα στα πρώτα που ποσοτικοποιούν μια σχέση ανάμεσα στη θερμοκρασία του ποταμού και στα ποσοστά θνησιμότητας του σολομού, δημοσιεύτηκαν στο περιοδικό Physiological and Biochemical Zoology.</p>
			<p id="p23">Ενώ η κλιματική αλλαγή και οι αυξανόμενες θερμοκρασίες των ποταμών έχουν συνδεθεί με μείωση των αποθεμάτων σολομού, άλλοι παράγοντες έκαναν δύσκολο τον υπολογισμό της ακριβής επίδρασης- αυτοί οι παράγοντες περιλαμβάνουν παθήσεις, αλιεία και ανθρώπινες κατασκευές όπως τα φράγματα και διάφοροι τεχνητοί «διάδρομοι ψαριών»(fish ladders).</p>
			<p id="p24">«Ο υπολογισμός της επίδρασης της κλιματικής αλλαγής στη φυσική κατάσταση των ζώων αποτελεί μια πρόκληση για τους επιστήμονες», εξηγεί ο Tony Farrell, ο κύριος συγγραφέας της έρευνας.</p>
			<p id="p25">«Τα ζώα έχουν ένα θερμικό παράθυρο, ή υψηλές και χαμηλές θερμοκρασίες ανάμεσα στις οποίες ανταπεξέρχονται με τον καλύτερο τρόπο στις αερόβιες δραστηριότητες τους. Η μελέτη μας έχει δείξει ότι οι υψηλές θερμοκρασίες ωθούν συγκεκριμένα αποθέματα κόκκινου σολομού πέρα από το θερμικό τους παράθυρο, καταλήγοντας σε καρδιαγγειακή ανεπάρκεια και τελικά στο θάνατο», εξηγεί ο Farrell. Η ομάδα από το πανεπιστήμιο της βρετανικής Columbia(British Columbia) μελετά το σολομό του Ειρηνικού χρησιμοποιώντας βιοτηλεμετρικούς καταγραφείς για μια δεκαετία. Έχουν ταυτοποιήσει τα βέλτιστα θερμικά όρια για διάφορα είδη σολομού του Ειρηνικού, τα οποία συμπίπτουν με τις ιστορικές για τα ψάρια θερμοκρασίες, τις οποίες αντιμετωπίζουν στους ποταμούς κατά τη μετανάστευση.</p>
			<p id="p26">Το 2004, οι ασυνήθιστα ζεστές θερμοκρασίες και η πρόωρη είσοδος στο σύστημα Fraser River συνέβαλε στην εξαφάνιση του 70% του αποθέματος κόκκινου σολομού του Weaver Creek.</p>
			<p id="p27">“Εμείς αναλύσαμε δεδομένα θερμοκρασιών του ποταμού καθώς και τις ημερομηνίες μετανάστευσης του κόκκινου σολομού και βρήκαμε ότι σχεδόν το μισό του πληθυσμού πιθανά βίωσε θερμοκρασίες που μπορεί να οδήγησαν σε ολοκληρωτική κατάρρευση της αερόβιας ικανότητας», αναφέρει ο Farrell.</p>
			<p id="p28">«Σε αντίθεση, το απόθεμα κόκκινου σολομού του Gates Creek, που έχει ένα ευρύτερο θερμικό πλαίσιο, βίωσε λίγα προβλήματα με τις ίδιες υψηλές θερμοκρασίες». Σε άλλα πειράματα, η ομάδα του UBC έπιασε και τοποθέτησε ξεχωριστά ψάρια σε δεξαμενές με ποικίλες θερμοκρασίες για να προσομοιώσει διάφορες θερμοκρασίες των ποταμών πριν τα απελευθερώσει στο «τρέξιμο» της μετανάστευσης. Τα ψάρια που απελευθερώθηκαν από μια υψηλή θερμοκρασία ήταν κατά 50% λιγότερο επιτυχημένα στο να φτάσουν τον τελικό τους προορισμό σε σχέση με αυτά από ψυχρότερα περιβάλλοντα.</p>
			<p id="p29">Σε μία μεμονωμένη έρευνα, τα ψάρια πιάστηκαν κατά τη μετανάστευση και εμφυτεύθηκαν με βιοτηλεμετρικούς ανιχνευτές. Κανένας από τους «ιχνηλατημένους» σολομούς δεν επιβίωσε μετά την απελευθέρωση στους ποταμούς σε θερμοκρασίες πάνω από τα θερμικά πλαίσια(19,5 βαθμοί κελσίου). Τα ψάρια που απελευθερώθηκαν σε μικρότερη θερμοκρασία ποταμού- που βρισκόταν ανάμεσα στα θερμικά όρια αντοχής- είχαν πολύ μεγαλύτερα ποσοστά επιβίωσης αργότερα το καλοκαίρι.</p>
			<p id="p30">«Αυτή η μελέτη δείχνει ότι μια αύξηση στα τελευταία 50 χρόνια κατά 1,8 βαθμούς κελσίου κατά το καλοκαίρι, στο σημείο αιχμής των θερμοκρασιών του Fraser River, είναι τόσο υπερβολική και απότομη για μερικά αποθέματα σολομού», εξηγεί ο Farrell.</p>
			<p id="p31">«Δείχνει επίσης ότι η κλιματική αλλαγή επηρεάζει ακόμη και τα ίδια είδη διαφορετικά καθώς μεμονωμένοι πληθυσμοί μπορεί να έχουν προσαρμοστεί στα αντίστοιχα τους περιβάλλοντα. Σαν αποτέλεσμα, εμείς πρέπει να αναπτύξουμε στρατηγικές που να βασίζονται στον πληθυσμό- η ακόμη και λεκάνες απορροής- για να προβλέψουμε, διαχειριστούμε και διατηρήσουμε τα αποθέματα».</p>
			<p id="p32">Ο Farrell προσθέτει ότι οι ίδιες αρχές ίσως πρέπει να εφαρμοστούν και πέρα από τη διαχείριση του σολομού καθώς μια άλλη πρόσφατη μελέτη στην οποία συμμετέχει και ο Farrell και δημοσιεύτηκε στο περιοδικό Science, αποκάλυψε παρόμοια ευρήματα για τα ψάρια και τα καλαμάρια του Ατλαντικού Ωκεανού.</p>
			<p id="p33">Μεταφρασμένο και προσαρμοσμένο από: University of British Columbia (2008, November 21). Formula For Predicting Climate Change Impact On Salmon Stocks Established. ScienceDaily. Retrieved November 21, 2008, from</p>
			<p id="p34">http://www.sciencedaily.com/releases/2008/11/081112124416.htm</p>
			<p id="p35">Αναρτήθηκε από satel444 στις 15.11.08</p>
			<p id="p36">H διεθνής κοινή γνώμη για την πραγματικότητα της κλιματικής αλλαγής είναι τώρα εμφανής: η παγκόσμια υπερθέρμανση οφείλεται σε ένα μεγάλο ποσοστό στις ανθρώπινες δραστηριότητες. Προκαλεί απότομη υποβάθμιση του περιβάλλοντος και αυξάνει τον κίνδυνο για τη βιοποικιλότητα. Παρόλα αυτά, οι μηχανισμοί της επίδρασής της είναι ελάχιστα γνωστοί, ιδιαίτερα στο υδάτινο περιβάλλον.</p>
			<p id="p37">Στο Cemagref, δύο ερευνητές, που αναλύουν την κοινότητα ψαριών του γλυκού νερού για πάνω από δύο δεκαετίες, έχουν παρατηρήσει αλλαγές που είναι περισσότερο απότομες και μακράς διάρκειας από ότι προβλεπόταν.</p>
			<p id="p38">Η παγκόσμια υπερθέρμανση, που οι επιδράσεις της έχουν παρουσιαστεί αρχικά στη δεκαετία του 80 και το 90, επηρεάζει τη λειτουργία των οικοσυστημάτων του κόσμου καθώς και τη δομή και την ποικιλότητα των φυτικών και των ζωϊκών κοινοτήτων. Η πιο πρόσφατη αναφορά του GIEC(International group of experts on global warming), τον Σεπτέμβριο του 2007 δηλώνει ότι η παγκόσμια θερμοκρασία θα αυξηθεί από 1,4-5,8 βαθμούς κελσίου από σήμερα μέχρι το 2100. Αυτό το φαινόμενο είναι μια πρόσθετη πίεση στο περιβάλλον που θα γίνει έντονα απότομο με το χρόνο και θα πρέπει να ληφθεί υπόψη στο σχεδιασμό βιώσιμης ανάπτυξης και διαχείρισης οικοσυστημάτων. Όμως, η επίπτωση και η τελική επιρροή άλλων μη κλιματικών παραγόντων παραμένει ακόμη απροσδιόριστη.</p>
			<p id="p39">Μείωση της βιοποικιλότητας;</p>
			<p id="p40">Οι Martin Daufresne και Philippe Boet, ερευνητές από το Cemagref, έχουν μελετήσει της επιδράσεις της παγκόσμιας υπερθέρμανσης σε κοινότητες ψαριών που κατοικούν σε γαλλικά ποτάμια. Οι αλλαγές στον αριθμό, το μέγεθος και την παρουσία των αλιευμένων ειδών ψαριών παρατηρούνται περίπου εδώ και είκοσι χρόνια. Οι ψαράδες πιστεύουν ότι η αλιεία σήμερα είναι διαφορετική σε σχέση με τα προηγούμενα χρόνια. Τα νέα είδη που ζουν στα νότια, ζεστά νερά όπως το Spirlin (Alburnoides bipunctatus) και ο κοινός ροδεός αντικαθιστούν σταδιακά τα παραδοσιακά αλιευμένα είδη. Με μία μεγάλης κλίμακας ανάλυση, συνδυάζοντας δεδομένα που συλλέχθηκαν από πολλές τοποθεσίες για 15-25 χρόνια, αυτοί οι ερευνητές έδειξαν μια ουσιώδη επίδραση της κλιματικής αλλαγής στη δομή των κοινοτήτων των ψαριών.</p>
			<p id="p41">Φαίνεται ότι το ποσοστό των ψαριών που κατοικούν σε θερμά και νότια μέρη αυξήθηκε από 20% σε 40% και τελικά σε 50% ανάμεσα στο 1979 και το 2004. Ενώ μεγάλοι αριθμοί από αυτά τα μικρά ψάρια τείνουν να γίνουν κυρίαρχα ανάμεσα στις κοινότητες, τα μεγάλα ψάρια που είναι περισσότερο ευαίσθητα στην αύξηση της θερμοκρασίας, τείνουν να εξαφανιστούν. Όμως, η αλλαγή αυτή συνοδεύεται και από μια μείωση της βιοποικιλότητας. Ο μεγάλος αριθμός των ψαριών που παρατηρείται κατανέμεται με ένα ολοένα και μικρότερο αριθμό ειδών.</p>
			<p id="p42">Ξεχωρίζοντας τις επιπτώσεις της παγκόσμιας υπερθέρμανσης από αυτές που σχετίζονται με άλλους παράγοντες</p>
			<p id="p43">Σε μεγάλους ποταμούς, τα ψάρια μπορούν επίσης να υπόκεινται σε μη κλιματικούς παράγοντες όπως τα αναπτυξιακά προγράμματα για το νερό, τα φράγματα και τους σταθμούς ενέργειας που μπορεί να επιδρούν στις μεγάλες αλλαγές που παρατηρήθηκαν στις υδρόβιες κοινότητες. Σύμφωνα με τα δεδομένα που συλλέχθηκαν σε αυτήν την κλίμακα, η επίδραση από αυτές τις πηγές φαίνεται να είναι αρκετά χαμηλή. Από την άλλη, τα φράγματα που δρουν σαν φυσικά εμπόδια, αποτρέπουν τα είδη του Νότου στη μετανάστευσή τους προς το Βορρά. Στο πιθανό ενδεχόμενο της αυξανόμενης θέρμανσης του κλίματος, η έλλειψη ροής ψαριών από το νότο όπως έχει παρατηρηθεί σε μερικές τοποθεσίες, μπορεί να είναι βλαβερή για την τωρινή διαδικασία της ανανέωσης των ειδών και η βιοποικιλότητα των μεγάλων ποταμών μπορεί να απειληθεί περισσότερο.</p>
			<p id="p44">Αυτή η έρευνα συνεχίζεται σε συνεργασία με την εταιρεία ηλεκτρισμού της Γαλλίας με στόχο να εκτιμηθούν καλύτερα οι πραγματικές επιδράσεις αυτών των αναπτυξιακών δράσεων στα ψάρια και ιδιαίτερα στη φυσιολογία τους. Μακροπρόθεσμα, αυτή η έρευνα έχει δείξει ότι απαιτείται για μια καλύτερη κατανόηση αυτών των φαινομένων που προοδευτικά εξελίσσονται.</p>
			<p id="p45">Μεταφρασμένο και προσαρμοσμένο από:</p>
			<p id="p46">Cemagref (2008, November 15). Impact Of Climate Warming On Fish. ScienceDaily. Retrieved November 15, 2008, from http://www.sciencedaily.com/releases/2008/11/081106064631.htm</p>
			<p id="p47">earthsos.gr/earthsos.blogspot.com</p>
			<p id="p48">Αναρτήθηκε από satel444 στις 4.7.08</p>
			<p id="p49">Δεν είναι μόνο για την κλιματική αλλαγή πια.. Εκτός από το να γεμίζουμε την ατμόσφαιρα με αέρια του θερμοκηπίου που παγιδεύουν τη θερμότητα, οι ανθρώπινες εκπομπές διοξειδίου του άνθρακα έχουν επίσης αρχίσει να αλλάζουν τη χημεία των ωκεανών- των συχνά αποκαλούμενων ως λίκνο της ζωής στη Γη.</p>
			<p id="p50">Οι οικολογικές και οικονομικές συνέπειες είναι δύσκολο να προβλεφτούν αλλά είναι πιθανόν ολέθριες, προειδοποιεί μια ομάδα χημικών ωκεανογράφων στο τεύχος της 4ης Ιουλίου του περιοδικού Science, και το να σταματήσουμε τις αλλαγές που ήδη έχουν ξεκινήσει ίσως απαιτεί πιο δραστική μείωση στις εκπομπές CO2 σε σχέση με αυτές που προτείνονται μέχρι τώρα για να «τιθασευτεί» η κλιματική αλλαγή. Οι συγγραφείς της έρευνας από το τμήμα παγκόσμιας οικολογίας του ινστιτούτου Carnegie καθώς και από το πανεπιστήμιο της Χαβάης, επισημαίνουν ότι οι ωκεανοί έχουν απορροφήσει περίπου 40% από το CO2 που απελευθερώθηκε από τους ανθρώπους, τους τελευταίους δύο αιώνες. Αυτό έχει επιβραδύνει τη παγκόσμια υπερθέρμανση αλλά με ένα σοβαρό κόστος: το επιπλέον διοξείδιο του άνθρακα έχει προκαλέσει την άνοδο του μέσου pH( ένα μέτρο της οξύτητας του νερού) στην επιφάνεια των ωκεανών, ώστε να μειωθεί κατά 0,1 περίπου σε σχέση με τα προ-βιομηχανικά επίπεδα.</p>
			<p id="p51">Ανάλογα με το ποσοστό και τις διαστάσεις των μελλοντικών εκπομπών, το pH των ωκεανών θα μπορούσε να πέσει εώς και 0,35 μονάδες μέχρι το 2050.</p>
			<p id="p52">Η οξέωση μπορεί να καταστρέψει του θαλάσσιους οργανισμούς. Πειράματα έχουν δείξει ότι αλλαγές μεγέθους 0,2-0,3 μονάδων μπορούν να παρεμποδίσουν την ικανότητα των θαλάσσιων οργανισμών-κλειδιά όπως τα κοράλλια και μερικά είδη πλαγκτού να ασβεστοποιήσουν τους σκελετούς τους, που είναι χτισμένοι από ευαίσθητα στο pH ανθρακικά άλατα(carbonate). Οι μεγάλες περιοχές του ωκεανού βρίσκονται σε κίνδυνο υπέρβασης αυτών των επιπέδων αλλαγής του pH μέχρι το 2050. Στις μεγάλες αυτές περιοχές περιλαμβάνονται και ενδιαιτήματα υφάλων όπως ο μεγαλύτερος κοραλλιογενής ύφαλος στον κόσμο που βρίσκεται έξω από την Αυστραλία(Australia’s Great Barrier Reef).</p>
			<p id="p53">Οι περισσότεροι θαλάσσιοι οργανισμοί ζουν στα νερά της επιφάνειας των ωκεανών όπου υπάρχει και ήλιος. Αυτά τα νερά είναι και τα πιο ευάλωτα στην προκαλούμενη από το CO2 οξέωση, μέσα στον επόμενο αιώνα καθώς οι εκπομπές συνεχίζονται.</p>
			<p id="p54">Για να εμποδιστεί η πτώση του pH των επιφανειακών νερών περισσότερο από 0,2 μονάδες, τα παρόντα επίπεδα που έχουν τεθεί από την υπηρεσία περιβαλλοντικής προστασίας των Η.Π.Α το 1976 πρέπει να μειωθούν άμεσα.</p>
			<p id="p55">Αν και η χημική απόκριση των ωκεανών σε υψηλότερα επίπεδα διοξειδίου του άνθρακα είναι σχετικά προβλέψιμη, η βιολογική απόκριση είναι πιο αβέβαιη. Το pH των ωκεανών και η χημεία των ανθρακικών αλάτων είναι αξιοσημείωτα σταθερά για εκατομμύρια χρόνια- πολύ περισσότερο σταθερά σε σχέση με τη θερμοκρασία. «Γνωρίζουμε ότι η οξέωση των ωκεανών(ocean acidification) θα καταστρέψει τα κοράλλια και άλλους οργανισμούς, αλλά δεν υπάρχουν πειραματικά δεδομένα για το πώς τα περισσότερα είδη θα επηρεαστούν», αναφέρει ο Caldeira από το ινστιτούτο Carnegie.</p>
			<p id="p56">«Τα περισσότερα πειράματα έχουν γίνει στο εργαστήριο με λίγους μόνο οργανισμούς. Ενώ τα αποτέλεσμα κρούουν των κώδωνα, είναι σχεδόν απίθανο να προβλέψει κάποιος τον τρόπο με τον οποίο η άνευ προηγουμένου οξέωση θα επηρεάσει ολόκληρα οικοσυστήματα». Η μειωμένη ασβεστοποίηση σίγουρα θα «πληγώσει» οστρακοειδή όπως μύδια και στρείδια, με σημαντικές επιδράσεις στην εμπορική αλιεία. Άλλοι οργανισμοί ίσως ανθίσουν στις νέες συνθήκες, αλλά αυτό ίσως περιλαμβάνει ανεπιθύμητα, αδύναμα είδη.</p>
			<p id="p57">«Πρέπει να λάβουμε υπόψη τις επιδράσεις του CO2 στη χημεία των ωκεανών, όχι μόνο στο κλίμα. Αυτό σημαίνει ότι πρέπει να δουλέψουμε πολύ περισσότερο ώστε να συμβάλλουμε στη μείωση των εκπομπών του CO2. «Ενώ ο διπλασιασμός του ατμοσφαιρικού CO2 ίσως φαίνεται ρεαλιστικός στόχος για τον σχεδιασμό όσον αφορά το κλίμα, ένα τέτοιο επίπεδο ίσως σημαίνει και το τέλος των κοραλλιογενών υφάλων και άλλων πολύτιμων θαλάσσιων οργανισμών».</p>
			<p id="p58">Μεταφρασμένο και προσαρμοσμένο από:</p>
			<p id="p59">Carnegie Institution. "Acidifying Oceans Add Urgency To Carbon Dioxide Cuts." ScienceDaily 3 July 2008. 4 July 2008 http://www.sciencedaily.com­ .</p>
			<p id="p60">earthsos.gr/earthsos.blogspot.com</p>
			<p id="p61">Της Τάνιας Γεωργιοπούλου</p>
			<p id="p62">Ψάρια που δεν μπορούν να αναπνεύσουν, να κινηθούν, να αναπαραχθούν και τελικά πεθαίνουν. Οχι δεν είναι εικόνα από θρίλερ επιστημονικής φαντασίας. Είναι το μέλλον πολλών θαλάσσιων οργανισμών, ως συνέπεια των κλιματικών αλλαγών, σημάδια των οποίων ήδη βιώνουμε. Η επίδραση των κλιματικών αλλαγών αναμένεται να είναι μεγαλύτερη στα είδη που εκτρέφονται στις υδατοκαλλιέργειες, δεδομένου ότι δεν έχουν καν τη δυνατότητα να μεταναστεύσουν όπως κάνουν άλλα είδη (στη Μεσόγειο έχουν εντοπιστεί θαλάσσιοι οργανισμοί από τροπικές θάλασσες), για να γλιτώσουν από τις βίαιες μεταβολές των συνθηκών που απειλούν τη ζωή τους. Υπενθυμίζεται ότι οι κλιματικές αλλαγές οφείλονται στο φαινόμενο του θερμοκηπίου, που προκαλείται από την έκλυση στην ατμόσφαιρα μεγάλων ποσοτήτων κυρίως διοξειδίου του άνθρακα λόγω ανθρωπογενών δραστηριοτήτων.</p>
			<p id="p63">Σύμφωνα με τα αποτελέσματα των πειραμάτων που πραγματοποιεί εδώ και πέντε χρόνια το εργαστήριο Φυσιολογίας Ζώων του Αριστοτελείου Πανεπιστημίου Θεσσαλονίκης, οι κλιματικές αλλαγές θα επηρεάσουν σοβαρά τη βιολογία των θαλάσσιων οργανισμών. Τόσο η αύξηση της θερμοκρασίας του νερού όσο και η αύξηση της περιεκτικότητάς του σε διοξείδιο του άνθρακα απειλούν σοβαρά τα πλάσματα της θάλασσας.</p>
			<p id="p64">Οπως επισημαίνει στην «Κ» ο επικεφαλής του προγράμματος αναπληρωτής καθηγητής κ. Βασίλειος Μιχαηλίδης «ερευνούμε τη χαμηλότερη θερμοκρασία πάνω από την οποία θα αρχίσει να φαίνεται η επίδραση στα ψάρια». Οπως προσθέτει, «έχει ιδιαίτερη σημασία να καθοριστούν τα όρια αντοχής των οργανισμών στις αλλαγές των συνθηκών του περιβάλλοντος». Τα τελευταία χρόνια παρουσιάζεται συνεχής αύξηση της μέσης θερμοκρασίας του πλανήτη που κυμαίνεται από 0,2 έως 1 βαθμό Κελσίου. Επιστημονικά μοντέλα θέλουν τη μέση θερμοκρασία του πλανήτη να αυξάνεται έως και 5 βαθμούς Κελσίου τις επόμενες δεκαετίες. Τι θα συμβεί λοιπόν στα ψάρια από αυτές τις μεταβολές;</p>
			<p id="p65">«Τα ψάρια της Μεσογείου και ιδιαίτερα οι τσιπούρες που εξετάζουμε εφόσον είναι τα κατ’ εξοχήν ψάρια που εκτρέφονται στις υδατοκαλλιέργειες, ζουν ιδανικά σε θερμοκρασία από 18-22 βαθμούς Κελσίου» εξηγεί ο κ. Μιχαηλίδης. Οταν η θερμοκρασία αυξάνεται, ο οργανισμός των ψαριών κάνει κάποιες μετατροπές ώστε να αντεπεξέλθει. «Πάνω από τους 26 βαθμούς Κελσίου, τα ψάρια δεν μπορούν να αναπνεύσουν καλά και δεν προσλαμβάνουν αρκετό οξυγόνο, ενώ όταν η θερμοκρασία ανεβαίνει πάνω από τους 29 βαθμούς Κελσίου παρουσιάζεται αυξημένη θνησιμότητα, καθώς το καρδιακό τους σύστημα δεν λειτουργεί καλά» τονίζει.</p>
			<p id="p66">Ισως όμως μεγαλύτερο να είναι το πρόβλημα από την αύξηση της συγκέντρωσης του διοξειδίου του άνθρακα (CO2) στο νερό και τελικά και στο σώμα των ψαριών. Η μεγαλύτερη συγκέντρωση διοξειδίου του άνθρακα στο νερό, το κάνει περισσότερο όξινο δηλαδή μειώνει το pH. Σε κανονικές συνθήκες το pH του νερού της θάλασσας είναι 8,2. «Προβλέπεται όμως ότι η συνεχής εκπομπή CO2 στην ατμόσφαιρα θα προκαλέσει μείωση του pH της θάλασσας κατά 6 μονάδες τα επόμενα 90 χρόνια οπότε από pH 8,2 θα μειωθεί περίπου στο pH 7,4. Πειράματα, ωστόσο, έχουν δείξει ότι οι οργανισμοί δεν πρέπει να εκτίθενται σε τέτοιες τιμές pH» σύμφωνα με τον κ. Μιχαηλίδη. Οπως επισημαίνει, μια τέτοια μείωση είναι αρκετή για να αναστείλει πολλές από τις φυσιολογικές λειτουργίες της τσιπούρας... Aκόμα όμως κι αν κάποια από τα ψάρια καταφέρουν να αντεπεξέλθουν επιτυχώς σε αυτές τις μεταβολές, πολλοί άλλοι μικροοργανισμοί της θάλασσας θα αντιμετωπίσουν πρόβλημα επιβίωσης. «Πρόκειται για οργανισμούς που λειτουργούν ως τροφή οπότε η εξαφάνισή τους θα προκαλέσει πρόβλημα και στην επιβίωση των υπόλοιπων ειδών» καταλήγει ο κ. Μιχαηλίδης.</p>
			<p id="p67">πηγή: kathimerini.gr</p>
			<p id="p68">Επισκεφτείτε το νέο portal για την κλιματική αλλαγή:</p>
			<p id="p69">Mάθετε πρώτοι τα νέα του πλανήτη μας</p>
			<p id="p70">Σε reader</p>
			<p id="p71">Θέματα</p>
		</body>
	</text>
</cesDoc>
<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>whispering planet: ΝΕΟ ΠΕΡΙΒΑΛΛΟΝΤΙΚΟ ΕΓΚΛΗΜΑ ΕΤΟΙΜΑΖΕΤΑΙ ΓΙΑ ΤΟΝ ΚΗΦΙΣΟ</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>whispering planet: ΝΕΟ ΠΕΡΙΒΑΛΛΟΝΤΙΚΟ ΕΓΚΛΗΜΑ ΕΤΟΙΜΑΖΕΤΑΙ ΓΙΑ ΤΟΝ ΚΗΦΙΣΟ</title>
						<author></author>
						<imprint>
							<publisher></publisher>
							<pubDate>2010-09-07 02:14:33.0</pubDate>
							<eAddress>http://whispering-planet.blogspot.com/2007/12/blog-post_24.html</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="el"/>
			</langUsage>
			<textClass>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/ENV_EL/18170.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">Monday, December 24, 2007</p>
			<p id="p2">Μοσχάτο 18/12/2007</p>
			<p id="p3">Για μια ακόμη φορά ένα από τα δύο ποτάμια της που έχουν απομείνει στην πόλη μας χρησιμοποιείται για την «οικονομικότερη» λύση εκτόνωσης του αποχετευτικού και πλημμυρικού προβλήματος της πρωτεύουσας.</p>
			<p id="p4">Πρόσφατα συζητήθηκε και απορρίφθηκε ομόφωνα στα Νομαρχιακά Συμβούλια Αθήνας και Πειραιά αλλά και στον Δήμο Μοσχάτου , η Μελέτη Περιβαλλοντικών Επιπτώσεων των Έργων Εκτροπής Κυκλοβόρου- Ιλισού και Διευθέτησης Ιλισού και Ρέματος Προφήτη Δανιήλ.</p>
			<p id="p5">Ως περιβαλλοντική οργάνωση, που από το 1995 ασχολούμαστε με τα ποτάμια της Αθήνας (ΚΗΦΙΣΟ - ΙΛΙΣΟ) μεταφέραμε στους θεσμούς την πλήρη αντίθεση μας στην κατασκευή αυτού του που έργου θεωρώντας ότι η εκτέλεση του έργου είναι ένα ακόμη περιβαλλοντικό έγκλημα που προγραμματίζει το ΥΠΕΧΩΔΕ για τον Κηφισό.</p>
			<p id="p6">Σήμερα η κατάσταση στο ποτάμι της πόλης μας είναι τραγική.</p>
			<p id="p7">Συνεχή περιστατικά ρύπανσης από βαρέα μέταλλα και τοξικές ουσίες, ηχορύπανση και καυσαέρια έχουν κάνει την ζωή των κατοίκων του Μοσχάτου και του Ν. Φαλήρου αφόρητη.</p>
			<p id="p8">Τρία χρόνια μετά την κατασκευή της υπερυψωμένης γέφυρας του Κηφισού, κανένας από τους περιβαλλοντικούς όρους που είχαν μπει δεν έχει εφαρμοστεί.</p>
			<p id="p9">Το ποτάμι της πόλης μας έχει μετατραπεί σε ένα ανήλιαγο σηπτικό «βόθρο».Αντί το ΥΠΕΧΩΔΕ να εφαρμόσει μέτρα για την ανακούφιση των κατοίκων που δέχονται μια επιβάρυνσης στο περιβάλλον τους, ετοιμάζεται να «ρίξει» στον Κηφισό δυο αγωγούς λυμάτων (Κυκλοβόρου - Ρέματος Προφήτη Δανιήλ )που με τον σημερινό σχεδιασμό, εκτρέπονται απευθείας στον Κεντρικό Αποχετευτικό Αγωγό και μέσω αυτού μεταφέρονται στην Ψυττάλια μαζί με τα άλλα λύματα της πόλης.Θεωρούμε ότι με την καταστροφική πυρκαγιά της Πάρνηθας, ο Κηφισός πρόκειται να δεχτεί μεγαλύτερο φορτίο από αυτό που είχε σχεδιαστεί με την ύπαρξη του δάσους και υπάρχει άμεσος κίνδυνος πλημμυρών με την υπάρχουσα κατάσταση.</p>
			<p id="p10">Είναι λοιπόν αρνητικό να επιβαρύνουμε το ποτάμι με μεγαλύτερους υδάτινους όγκου, με την εκτροπή σε αυτό υδάτων που δεν δέχεται σήμεραΜε βάση τον σχεδιασμό της μελέτης, ήμαστε κάτι παραπάνω από σίγουροι ότι το ΥΠΕΧΩΔΕ σχεδιάζει σε δεύτερη φάση την μετατροπή του Ιλισού σε μια ακόμη μεγάλη λεωφόρο.</p>
			<p id="p11">Το συμπέρασμα αυτό συνάγεται από τα τεχνικά έργα που σχεδιάζονται στην διευθέτηση του Ιλισού, που είναι παρόμοια με αυτά που κατασκευάστηκαν για την υποστήριξη της υπερυψωμένης λεωφόρου στον Κηφισό.</p>
			<p id="p12">Οσο αφορά την Μ.Π.Ε. θα θέλαμε να σημειώσουμε ότι:</p>
			<p id="p13">Α) Σύμφωνα με την μελέτη για την παροχέτευση:</p>
			<p id="p14">"Κατά την εκπόνηση της ΜΠΕ, θα πρέπει να γίνει πλήρης και αναλυτική ανάπτυξη όλων των κεφαλαίων. Ιδιαίτερη προσοχή να δοθεί... (παράγραφος 3): Στην παράθεση των υδρολογικών δεδομένων για τις λεκάνες απορροής των προς διευθέτηση ρεμάτων, και στον υπολογισμό των αναμενόμενων παροχών για διάφορες περιόδους αναφοράς. Να ελεγχθεί η δυνατότητα ασφαλούς παραλαβής-παροχέτευσης των πλημμυρικών υδάτων της πεντηκονταετίας από τον κατάντη αποδέκτη-Κηφισός ποταμός-στο ήδη κατασκευασμένο έργο εκβολής τους, που υλοποιήθηκε στα πλαίσια των έργων διευθέτησης Κηφισού και κατασκευής Λ. Κηφισού.».</p>
			<p id="p15">Όμως στην ΜΠΕ η εξέταση του κρίσιμου αυτού θέματος δεν γίνεται για πεντηκονταετία, αλλά για πολύ μικρότερη περίοδο.</p>
			<p id="p16">Επίσης η εξέταση της δυνατότητα ασφαλούς παροχέτευσης των πλημμυρικών υδάτων από τον αποδέκτη Κηφισό ποταμό δεν κρίνεται επαρκής καθώς δεν λαμβάνει υπ' όψιν πρόσφατα δεδομένα.</p>
			<p id="p17">Η παραλήψεις αυτές δεν είναι τυπικές γιατί αφορούν εξαιρετικά κρίσιμο ζήτημα.</p>
			<p id="p18">Ας μην ξεχνάμε ότι σύμφωνα με τα συμπεράσματα της παρέμβασης του καθηγητή Δημήτρης Κουτσογιάννης, του Τομέας Υδατικών Πόρων, Εθνικό Μετσόβιο Πολυτεχνείο «Για την κάλυψη του Κηφισού ποταμού», στις 8 Ιουνίου 2002,</p>
			<p id="p19">«Αν και δεν έχουν, όπως θα έπρεπε, γίνει προσομοιώσεις αυτού του απευκταίου ενδεχομένου, στο οποίο ο σκεπασμένος Κηφισός θα μετατραπεί σε«διώροφο» ποτάμι, με το επιφανειακό, έξω από το καλυμμένο, τμήμα του να επεκτείνεται σε μεγάλη έκταση, μπορούμε να εικάσουμε ότι θα υπάρξει εκατόμβη ανθρώπινων θυμάτων. Αν είναι έτσι τα πράγματα, τότε για τον Κηφισό θα έπρεπε ίσως να υιοθετηθεί επίπεδο ασφάλειας αντίστοιχο με αυτό ενός φράγματος (π.χ. 1:1000 ή αυστηρότερο).</p>
			<p id="p20">Τότε όμως η απαιτούμενη διατομή θα είχε πολύ μεγάλο πλάτος, τα έργα θα είχαν δυσβάστακτο κόστος και το κύριο μέλημά μας δεν θα ήταν πως θα «βολέψουμε» τον αυτοκινητόδρομο εις βάρος του Κηφισού, αλλά πως θα χωρέσουμε τον Κηφισό, εις βάρος του παρόχθιου δρόμου. Εν όψει αυτού του αδιεξόδου, υιοθετήθηκε επίπεδο ασφάλειας μόλις 1:50, και αυτό με τις συνθήκες της δεκαετίας του 1970. Με τη σημερινή έντονη αστικοποίηση, και αυτό το μη ικανοποιητικό επίπεδο θα έχει κατεβεί, άγνωστο πόσο. Σε άλλες πόλεις υπήρξε μεγαλύτερη προνοητικότητα.Στη Λάρισα, για παράδειγμα, τα έργα του Πηνειού μελετήθηκαν με επίπεδο ασφάλειας1:1000.</p>
			<p id="p21">Συμπερασματικά, το θέμα του Κηφισού, ως ποταμιού και όχι ως οδικού άξονα, είναιιδιαίτερα σοβαρό και μελετημένο σε βαθμό τελείως αναντίστοιχο με τη σοβαρότητά του. Όσοκαι αν τον Κηφισό τον έχουμε συνηθίσει σαν ένα ξεροπόταμο και όσο και να θέλουμε να τονξεχάσουμε «θάβοντάς» τον και μετατρέποντάς τον σε αυτοκινητόδρομο, δεν θα πάψει ναείναι ένα απειλητικό ποτάμι που πλημμυρίζει και σίγουρα θα μας θυμίζει κάθε τόσο τηνπαρουσία του.»</p>
			<p id="p22">β) Επιβάρυνση της ρύπανσης του Σαρωνικού - Κηφισού</p>
			<p id="p23">Η βελτίωση της ρύπανσης του θαλάσσιου αποδέκτη, που επικαλείται η ΜΠΕ είναι αβάσιμος. Αναφέρεται ότι «οι ρυπογόνες παροχές ομβρίων από κεντρικές περιοχές της Αθήνας...θα οδηγούνται μακριά από την ακτή στα βαθιά του Φαληρικού Όρμου».</p>
			<p id="p24">Τα «βαθιά του Φαληρικού Όρμου», όπως προκύπτει από την Οριζοντιογραφία που συνοδεύει την μελέτη είναι μόλις 600 μέτρα από την ακτογραμμή. Τι θα συμβεί όταν φυσάει Νοτιάς ;Η αλήθεια είναι ότι η ρύπανση του Φαληρικού Όρμου και κατ' επέκταση του Σαρωνικού θα επιβαρυνθεί με τις ρυπογόνες παροχές ομβρίων του Κυκλοβόρου και του παντορροϊκού δικτύου, που σήμερα παροχετεύονται στον Κεντρικό Αποχετευτικό Αγωγό και τυγχάνουν επεξεργασίας στην Ψυττάλεια.</p>
			<p id="p25">Εδώ να επισημάνουμε ότι στην εκβολή του Κηφισού υπάρχει ήδη κατασκευασμένη τεχνητή νησίδα, στα 200 περίπου μέτρα, άρα δεν μπορεί να ισχύσει ο ισχυρισμός της απομάκρυσνης των λυμάτων σε βάθος 600 μέτρων από την ακτογραμμή.</p>
			<p id="p26">Ακόμη θα αυξηθεί η επιβάρυνση της ρύπανσης του Κηφισού</p>
			<p id="p27">-Ο Κηφισός θα επιβαρυνθεί, κατά τη διάρκεια βροχοπτώσεων, με τις ρυπογόνες παροχές:</p>
			<p id="p28">(α) Του Ιλισού</p>
			<p id="p29">(β) Του Κυκλοβόρου, που σήμερα διοχετεύονται στον Κεντρικό Αποχετευτικό Αγωγό</p>
			<p id="p30">(γ) Των παντοροϊκών δικτύων, που σήμερα διοχετεύονται στον Κεντρικό Αποχετευτικό ΑγωγόΣήμερα η μόλυνση του Κηφισού είναι αφόρητη για τους κατοίκους του Μοσχάτου και του Νέου Φαλήρου.</p>
			<p id="p31">Οι διαμαρτυρίες των κατοίκων και της Νομαρχίας Πειραιά δεν φαίνεται να φθάνουν στα αυτιά του ΥΠΕΧΩΔΕ, που με περίσσεια αναλγησία και περιφρόνηση στους πολίτες του Πειραιά και του Μοσχάτου, αντί να αποτρέψει την περαιτέρω μόλυνση του Κηφισού ποταμού, όπως έχει νομική και ηθική υποχρέωση, την εντείνει με νέες ρυπογόνες παροχές.Το ΥΠΕΧΩΔΕ έρχεται να επιβαρύνει ακόμη περισσότερο τον Κηφισό τόσο από πλευράς υδάτινων φορτίων, όσο και από πλευράς ρύπανσης, με την εκτροπή σε αυτών δυο αποδειγμένα ρυπογόνων ρεμάτων .</p>
			<p id="p32">Η Κίνηση Πολιτών ΚΗΦΙ-SOS, κρούει τον κώδωνα του κινδύνου, για μια ακόμη φορά για το ποτάμι της ΑΘΗΝΑΣ.</p>
			<p id="p33">Είναι βέβαιο ότι υπάρχουν προβλήματα που πρέπει αν αντιμετωπιστούν.</p>
			<p id="p34">Είναι αναγκαία η αντιπλημμυρική θωράκιση των περιοχών του Νέου Φαλήρου, του Μοσχάτου και της Καλλιθέας.</p>
			<p id="p35">Είναι αναγκαίο να δοθεί λύση στην υπερφόρτιση του ΚΑΑ σε περίοδο βροχοπτώσεων, με όμβρια ύδατα.</p>
			<p id="p36">Όμως σε καμία περίπτωση δεν είναι αποδεκτά έργα, που επιβαρύνουν την ρύπανση του Κηφισού και του Σαρωνικού.</p>
			<p id="p37">Έργα που θα εντείνουν τα προβλήματα των κατοίκων και θα υποβαθμίσουν περαιτέρω δραματικά την ποιότητα ζωής τους.</p>
			<p id="p38">Το ΥΠΕΧΩΔΕ πρέπει να μελετήσει λύσεις με σεβασμό στους πολίτες.</p>
			<p id="p39">Το ΥΠΕΧΩΔΕ οφείλει να υλοποιήσει στο ακέραιο τις ηθικές και νομικές υποχρεώσεις του απέναντι στους κατοίκους του Μοσχάτου και του Νέου Φαλήρου. Να υλοποιήσει του Περιβαλλοντικούς Όρους του Οδικού Έργου στον Κηφισό και να βελτιώσει την ποιότητα ζωής των κατοίκων με ισχυρά αντισταθμιστικά έργα.</p>
			<p id="p40">Για να πάει μπροστά αυτή η χώρα, θα πρέπει πρώτα από όλα να αποκαταστήσουμε την εμπιστοσύνη του απλού πολίτη προς το Κράτος.</p>
			<p id="p41">Ας ελπίσουμε αυτή την φορά όσοι επέτρεψαν το έγκλημα της υπερυψωμένης λεωφόρου, όσοι με την ανοχή της σιωπής τους επιτρέπουν το συνεχιζόμενο έγκλημα στον Κηφισό να αφυπνιστούν έστω και σήμερα έστω και την τελευταία στιγμή</p>
			<p id="p42">Για την ΚΙΝΗΣΗ ΠΟΛΙΤΩΝ ΚΗΦΙ-SOS</p>
			<p id="p43">ΑΛΩΝΙΑΤΗΣ ΑΠΟΣΤΟΛΟΣ</p>
			<p id="p44">0 comments:</p>
			<p id="p45">για πολιτική &amp; κόμματα.</p>
			<p id="p46">Το whispering planet είναι ένα ελεύθερο βήμα. Οι απόψεις στα άρθρα που ανεβαίνουν στο μπλογκ αντιπροσωπεύουν μόνο τον αρθογράφο του κάθε ποστ.</p>
			<p id="p47">Contributors</p>
		</body>
	</text>
</cesDoc>
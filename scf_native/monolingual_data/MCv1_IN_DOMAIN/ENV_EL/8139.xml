<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>&#xd;
Περιβαλλον Λάρισας&#xd;
</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>&#xd;
Περιβαλλον Λάρισας&#xd;
</title>
						<author></author>
						<imprint>
							<publisher></publisher>
							<pubDate>2010-03-22 12:49:07.0</pubDate>
							<eAddress>http://perivallon.pblogs.gr/periballon-larisas.html</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="el"/>
			</langUsage>
			<textClass>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/ENV_EL/8139.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">Χώρος ανάπτυξης προβληματισμού και ιδεών σχετικά με το Περιβάλλον</p>
			<p id="p2">Διαχείριση Υδάτων</p>
			<p id="p3">2· Ρύπανση υπόγειων υδάτων σε ευάλωτες περιοχές από επιφανειακούς ρύπους κυρίως αγροτικής προέλευσης.</p>
			<p id="p4">3· Ανυπαρξία κεντρικής διαχείρισης υδάτινων πόρων.</p>
			<p id="p5">4· Ρύπανση επιφανειακών υδάτων.</p>
			<p id="p6">6· Μη εφαρμογή των κοινοτικών οδηγιών και της εθνικής νομοθεσίας.</p>
			<p id="p7">Ερημοποίηση</p>
			<p id="p8">Ατμοσφαιρική Ρύπανση</p>
			<p id="p9">Πέρα από τις υψηλές εκπομπές διοξειδίου του θείου, κατά την καύση του εκλύονται μονοξείδιο και διοξείδιο του άνθρακα, πολυαρωματικοί υδρογονάνθρακες, βαρέα μέταλλα (βανάδιο και νικέλιο), τέφρα, αναπνεύσιμα μικροσωματίδια κ.ά. Το πετ-κοκ χρησιμοποιείται ως καύσιμο από τις τσιμεντοβιομηχανίες και τα ασβεστοκάμινα καθώς θεωρείται ότι το θείο αντιδρά με τον ασβέστη και δεσμεύεται το παραγόμενο διοξείδιο του θείου.</p>
			<p id="p10">Στα τέλη της δεκαετίας του '90, γνωστή βιομηχανία παραγωγής τούβλων και κεραμιδιών της περιοχής, εκμεταλλευόμενη την άγνοια των υπηρεσιών, εισάγει από την Αλβανία πετ-κοκ με σκοπό να το χρησιμοποιήσει ως πρόσμιξη στο χώμα με το οποίο παρήγαγε τα προϊόντα της με στόχο την κατασκευή καλύτερων ποιοτικά προϊόντων. Πιθανότατα άμεσα, αρχίζει να το χρησιμοποιεί ως καύσιμο μειώνοντας κατακόρυφα το κόστος παραγωγής και αυξάνοντας αντίστοιχα τα κέρδη της.</p>
			<p id="p11">Σε έλεγχο του ΣΔΟΕ, γίνεται αντιληπτή η απάτη και, το 2003, κατατίθεται έκθεση σύμφωνα με την οποία το ύψος των απολεσθέντων εσόδων του δημοσίου ανέρχεται σε ποσό μεγαλύτερο των 300.000 Ευρώ. Παράλληλα, εγκρίνονται οι περιβαλλοντικοί όροι λειτουργίας της μονάδας, σύμφωνα με τους οποίους δινόταν περιθώριο μερικών ετών στην εταιρεία να περάσει από τη χρήση μαζούτ στο φυσικό αέριο.</p>
			<p id="p12">Η εταιρεία, δύο φορές υποβάλει αίτημα καύσης πετ-κοκ στο ΥΠΕΧΩΔΕ (το 2002 και το 2003). Και τις δύο φορές η απάντηση του Υπουργείου είναι αρνητική. Ανάμεσα στα άλλα, το αιτιολογικό της απόρριψης, αναφέρεται στον εξαιρετικά ρυπογόνο χαρακτήρα του πετ-κοκ. Μετά τις εκλογές του 2004, η εταιρεία επανέρχεται για τρίτη φορά και - θαύμα! - η ίδια υπηρεσία, ο ίδιος υπάλληλος, αυτή τη φορά εγκρίνει την καύση πετ-κοκ πιλοτικά για ένα χρόνο, τροποποιώντας την απόφαση έγκρισης περιβαλλοντικών όρων. Την απόφαση συνυπογράφουν ο Λαρισαίος Υπουργός ΠΕΧΩΔΕ Σουφλιάς και ο Καρδιτσιώτης Υπουργός Ανάπτυξης Σιούφας. Την απόφαση καταδικάζει ο Νομάρχης Λάρισας (εκλεγμένος με τη ΝΔ) και σύσσωμο το νομαρχιακό συμβούλιο, το ΤΕΕ (παράρτημα δυτικής θεσσαλίας), ο Ιατρικός Σύλλογος όλα τα επιμελητήρια και σχεδόν όλοι οι βουλευτές του Νομού, αλλά το αυτί του κ. Σουφλιά δεν ιδρώνει.</p>
			<p id="p13">Στις αρχές του 2005, το Σώμα Επιθεωρητών Περιβάλλοντος σε έλεγχό του διαπιστώνει ότι από τους 42 περιβαλλοντικούς όρους που της τέθηκαν, η εταιρεία δεν τηρεί 15, ενώ για άλλους 8, το σώμα δεν μπόρεσε να βγάλει συμπέρασμα λέγοντας ότι τηρούνται «κατά δήλωση της εταιρείας» (!!!!). Μετά το τέλος του πιλοτικού προγράμματος, η εταιρεία συνεχίζει να καίει πετ-κοκ τουλάχιστον για τρεις μήνες. Στις αρχές του 2007, με νέα Κοινή Υπουργική Απόφαση των ίδιων Υπουργών δίνεται πενταετής άδεια καύσης πετ κοκ, καθώς, σύμφωνα με το σκεπτικό τους «δεν επιβαρύνθηκε το περιβάλλον από την καύση του» (!!!!!!!!!).</p>
			<p id="p14">Ένα μήνα μετά, έφτασε στη Νομαρχία Λάρισας δεύτερη απόφαση καύσης πετ κοκ και από άλλο κεραμοποιείο της περιοχής. </p>
			<p id="p15">Και έπεται συνέχεια. Μάθαμε ότι και το τρίτο κεραμοποιείο έχει υποβάλει παρόμοιο αίτημα το οποίο οσονούπω θα ικανοποιηθεί.</p>
			<p id="p16">Να σημειωθεί εδώ ότι τα δύο κεραμοποιεία απέχουν από τον οικιστικό ιστό της πόλης της Λάρισας, το μεν πρώτο 2.500 μέτρα το δε δεύτερο 1.800 μέτρα.</p>
			<p id="p17">Τελευταία, μάθαμε ότι πετ-κοκ καίνε πλέον κεραμοποιεία σε Καλαμάτα, Πύργο, Αττική, Κρήτη και το φαινόμενο εξαπλώνεται ταχύτατα.</p>
			<p id="p18">Ένα ακόμη γεγονός που προβλέπεται να απασχολήσει έντονα την περιοχή στο άμεσο μέλλον είναι η διαβλεπόμενη εξόρυξη λιγνίτη από την περιοχή ποταμιάς του Νομού Λάρισας. Η εξόρυξη θα ανατεθεί σε ιδιώτη και δεν είναι ξεκάθαρο αν θα δημιουργηθεί και θερμοηλεκτρικό εργοστάσιο στην ίδια περιοχή. Το λιγνιτικό πεδίο βρίσκεται σε απόσταση 20 km από την πόλη της Λάρισας, 5 km από την πόλη του Τυρνάβου και 7 km από την πόλη της Ελασσόνας. Βρίσκεται στο μέσον της κοιλάδας του Τιταρήσιου ποταμού ο οποίος είναι ο κύριος τροφοδότης των γεωτρήσεων ύδρευσης της πόλης της Λάρισας. Από την λειτουργία της μονάδας εξόρυξης προβλέπεται ακόμη και η μετακίνηση 2 χωριών.</p>
			<p id="p19">Χωροταξικός - Πολεοδομικός Σχεδασμός</p>
			<p id="p20">Στελέχωση υπηρεσιών</p>
			<p id="p21">Προστατευόμενες περιοχές</p>
		</body>
	</text>
</cesDoc>
Εμφάνιση νεότερων αναρτήσεων με την ετικέτα Ασωπός . Εμφάνιση παλαιότερων αναρτήσεων
Παρασκευή, 26 Ιουνίου 2009
Κατά τη διάρκεια του συνεδρίου που συνδιοργάνωσαν στο ευρωκοινοβούλιο οι Οικολόγοι Πράσινοι και το Ινστιτούτο Τοπικής Αειφορίας και Πολιτισμού, ο εκπρόσωπος του Επιτρόπου Περιβάλλοντος κ. Σταύρου Δήμα και Διευθυντής της υπηρεσίας Περιβάλλοντος της Ευρωπαϊκής Επιτροπής, κ. Δημήτρης Γιωτάκος ανέφερε ότι η Κομισιόν αναγνωρίζει ότι η Πολιτεία παραβιάζει τη νομοθεσία σχετικά με τα ύδατα, ενώ η Ελλάδα παρουσιάζει στην Επιτροπή ελλιπή στοιχεία, με αποτέλεσμα τα δύο τελευταία χρόνια να είναι υπόλογη στην ΕΕ στην ενημέρωση τόσο για την κατάσταση των επιφανειακών, όσο και των υπόγειων νερών της. Είπε ακόμα ότι η Κομισιόν θα θεσπίσει όρια για το εξασθενές χρώμιο στα ύδατα, αναθεωρώντας την υπάρχουσα οδηγία καθώς νέες μελέτες καταδεικνύουν ότι το εξασθενείς είναι πολύ πιο τοξικό απ΄ ότι αρχικά υπολογίζονταν.
Οσοι παρακαλούθησαν ζωντανά το συνέδριο άκουσαν από  επιστήμονες του πάνελ ότι ο προσανατολισμός μας στην αποτροπή της αύξησης της θερκοκρασίας που εκτιμάται ότι μέχρι το 2050 θα έχει αυξηθεί  κατά 5 βαθμούς, είναι μικρότερης σημασίας από την προστασία και διαφύλαξη των υδάτινων πόρων μας και αποθεμάτων διότι ότι όπως αναφέρθηκε το  καθαρό  πόσιμο νερό θα τελειώσει πολύ πριν ανέβει η θερμοκρασία αν συνεχίσουμε να μην το διαχειριζόμαστε σωστά, να το σπαταλάμε  και να το μολύνουμε.
Περισσότερα στις διευθύνσεις
Για να σταματήσει επιτέλους   το διαρκές περιβαλλοντικό έγκλημα στον Ασωπό και τον Ευβοϊκό
Η εγκατάσταση εκατοντάδων βιομηχανιών στην «άτυπη»   βιομηχανική ζώνη   Οινοφύτων και στην περιοχή του   Ασωπού, της   Θήβας και της   Χαλκίδας, το χρόνιο καθεστώς ασυδοσίας   και η πλήρης  ανυπαρξία μηχανισμών ελέγχου εφαρμογής της περιβαλλοντικής νομοθεσίας, επιβάρυναν με καρκινογόνες και τοξικές ουσίες  τον υδροφόρο ορίζοντα μιας τεράστιας  πλέον περιοχής, με αποτέλεσμα  οι συνέπειες τόσο στην δημόσια υγεία όσο και στις   οικονομικές δραστηριότητες της περιοχής (γεωργία, τουρισμός) να είναι ανυπολόγιστες . /...
Εδώ και δύο περίπου χρόνια, κινήσεις πολιτών  από όλες αυτές τις περιοχές βρισκόμαστε σε συνεχή επικοινωνία και οργανώνουμε κοινές δράσεις για να δημοσιοποιήσουμε το πρόβλημα και να πιέσουμε για λύσεις. Εδώ και δύο χρόνια, είμαστε θύματα ενός πρωτοφανούς εμπαιγμού . Παρά τις εξαγγελίες ΥΠΕΧΩΔΕ και αυτοδιοίκησης,  παρά  τους  ελέγχους και τα πρόστιμα, τίποτε δεν έχει αλλάξει στο καθεστώς της παρανομίας και της ρύπανσης  : ο Ασωπός  και τα υπόγεια νερά  συνεχίζουν να είναι κοκτέιλ βιομηχανικών και επικίνδυνων αποβλήτων, οι αέριοι ρύποι εκπέμπονται αμείωτοι, τα στερεά τοξικά και βιομηχανικά απόβλητα συνεχίζουν να ρίχνονται ανεξέλεγκτα σε παράνομες χωματερές, νταμάρια και ρέματα. Η Πολιτεία εξακολουθεί να μην λαμβάνει κανένα ουσιαστικό μέτρο περιορισμού της ρύπανσης και αποκατάστασης της περιβαλλοντικής ζημιάς, ενώ επίσης δεν λαμβάνει υπόψη την νομοθεσία για την προστασία των υδάτινων πόρων, τη διαχείριση των επικίνδυνων τοξικών  αλλά και των άλλων αποβλήτων .
Τα βασικά μας αιτήματα  (πατήστε πάνω στα μπλε γράμματα για να τα διαβάσετε).
Aναδημοσίευση από το http://asopossos.wordpress.com/
Ως γνωστό το μεγαλύτερο ποσοστό του πληθυσμού της Φωκίδας ζει στην Αθήνα και τμήμα του καταναλώνει αυτό το μολυσμένο νερό,  ενώ όλοι μας καταναλώνουμε τα γεωργικά προϊόντα των εκτάσεων της Βοιωτίας που αρδεύονται από αυτό . Το νέο τεράστιο ενεργειακό κέντρο που ετοιμάζεται στη Βοιωτία θα επηρεάσει άμεσα και μας καθώς η μόλυνση δεν γνωρίζει διοικητικά σύνορα.
Οι ΠΟΛΙΤΕΣ ΤΗΣ ΦΩΚΙΔΑΣ θα είμαστε εκεί.
Η αεροναυπηγική αμερικανική εταιρεία που γνώρισε μεγάλες δόξες πριν ακόμα το Β΄Παγκόσμιο πόλεμο μόλυνε το νερό που έπινε το 15% των κατοίκων του Λος Αντζελες και άλλων πόλεων της περιοχής με,μεταξύ άλλων, το γνωστό εξεσθενές χρώμιο Οινοφύτων και Ασωπού...
Στην Κυριακάτικη Realnews 4/1 διαβάζουμε «Η επέμβαση των αρχών oδήγησε τελικά στο κλείσιμο αυτών των μονάδων, το 1991.Ακολούθησε δειρά δικαστικών αγώνων μεταξύ της πολιτείας, των τοπικών αρχών, της ομοσπονδιακής κυβέρνησης και της εταιρείας...Την επόμενη του λουκέτου ξεκίνησε η αφαίρεση των επιφανειακών στρωμάτων εδάφους. Μιά έκταση 1.030 στρεμ.σκάφτηκε σε βάθος οκτώ μ.και απομακρύνθηκαν περίπου 8.000.000κ.μ. εδάφους, τα οποία αντικαταστάθηκαν με χώμα χωρίς τοξικά, που μεταφέρθηκε από άλλες περιοχές. Η περιοχή μετατράπηκε σε υψηλού κόστους εμπορικούς χώρους,κτίρια γραφείων αλλά και ξενοδοχεία. Η Lockheed,παράλληλα, υποχρεώθηκε να δημιουργήσει μια πρωτοποριακής τεχνολογίας μονάδα καθαρισμού του ίδιου του υδροφόρου ορίζοντα.Μέσω ενός τεράστιου δικτύου υπόγειων σωλήνων αντλείται το μολυσμένο νερό, το οποίο καθαρίζεται με ειδική επεξεργασία από διάφορες ουσίες και στη μεταφέρεται στην πηγή του. Δεν απαλλάσεται ,ωστόσο, από την παρουσία εεξασθενές χρωμίου. Ετσι οι ίδιες οι αρχές αναγκάστηκαν να δώσουν αντίστοιχη απάντηση, με τη δημιουργία μονάδας αφαίρεσης του χρωμίου από το νερό.Και βέβαια, ο λογαριασμός πάει και στην Lockheed άσχετα εάν εγκατέλειψε την περιοχή εδώ και πολλά χρόνια. Η εταιρεία έχει ήδη πληρώσει περίπου τριακόσια εκατ. δολλάρια σε αποζημιώσεις. Αντίστοιχα κεφάλαια δεσμεύονται για την προστασία του περιβάλλοντος μέσω της αύξησης του λειτουργικού κόστους δραστηριοτήτων της. Οπως σχολίασε εμπειρογνώμονας των τοπικών αρχών για τον υδροφόρο ορίζοντα «Απαιτούνται τεράστια κεφάλαια για τον καθαρισμό του. Οι εταιρείες που τον μόλυναν θα πρέπει να επιβαρυνθούν με τον καθαρισμό του».
ποιοί είμαστε:
Oι "Πολίτες της Φωκίδας για το Περιβάλλον και τον Πολιτισμό" είναι μια πρωτοβουλία ενεργών πολιτών της περιοχής που σκοπεύουν να διεκδικήσουν τα αυτονόητα : ενημέρωση, βελτίωση της ποιότητας της καθημερινής ζωής μας με την προστασία του φυσικού περιβάλλοντος και την ανάδειξη των πολιτισμικών και αναπτυξιακών δυνατοτήτων της περιοχής μας. Κάθε καλοπροαίρετη συνεργασία είναι ευπρόσδεκτη.
Επικοινωνία
Σημαντικές Περιοχές για τα πουλιά στη Φωκίδα
Eκθεση Yποβρύχιας Φωτογραφίας
Λιβάδια της Ποσειδωνίας
Όχι στην εγκατάσταση βιομηχανικών μονάδων στην κλειστή θάλασσα του Κορινθιακού
Eξαφανίσεις ανηλίκων
μικρά, αλλά...καταστροφικά!
Ακούστε τα δελφίνια του Κορινθιακού
Είδατε κάποιο δελφίνι ζωντανό ή νεκρό?  Επικοινωνήστε με το Λιμεναρχείο:2265032319,   Σχολείο Ερατεινής: 2265031314  και το             Ινστιτούτο "Πέλαγος":210 8960108
Αν βρείς Νεκρή ή τραυματισμένη χελώνα
Αναζητάτε θάλασσες για μπάνιο? Συμβουλευτείτε τα ΦΥΚΗ!
Χάρτης περιβαλλοντικών προβλημάτων
Γαλαξίδι
Συνταγματική Κατοχύρωση της Περιβαλλοντικής Προστασίας των Παράκτιων Οικοσυστημάτων
Το άρθρο 24 του Ελληνικού Συντάγματος ορίζει σχετικά :« Η προστασία του φυσικού και πολιτιστικού περιβάλλοντος αποτελεί υποχρεώση του Κράτους και δικαίωμα καθενός.
Για τη διαφύλαξή του το Κράτος έχει υποχρέωση να παίρνει ιδιαίτερα προληπτικά ή ανασταλτικά μέτρα στο πλαίσιο της αρχής της αειφορίας».
Οπως έχει ερμηνευθεί απο τη Νομολογία του Ε΄Τμήματος του Συμβουλίου της Επικρατείας, ορίζει οτι στην περιβαλλοντική προστασία υπάγονται και τα παράκτια συστήματα, που έχουν μάλιστα προτεραιότητα σε αυξημένη περιβαλλοντική προστασία ως κατεξοχήν ευαίσθητα οικοσυστήματα.
Το άρθρο 120 του Συντάγματος ορίζει στην παράγραφο 2 οτι : «Ο σεβασμός στο Σύνταγμα και τους Νόμους που συμφωνούν με αυτό και η αφοσίωση στην Πατρίδα και τη Δημοκρατία αποτελούν θεμελιώδη υποχρέωση όλων των Ελλήνων». Η δε παράγραφος 4 ορίζει πως : « Η τήρηση του Συντάγματος επαφίεται στον πατριωτισμό των Ελλήνων, που δικαιούνται και υποχρεούνται να αντιστέκονται με κάθε μέσο εναντίον οποιουδήποτε επιχειρεί να το καταλύσει με τη βία».
Αναγνώστες

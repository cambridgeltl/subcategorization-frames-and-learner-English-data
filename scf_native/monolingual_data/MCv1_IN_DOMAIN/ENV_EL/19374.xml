<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>Τοπικοποίηση: Μολυσμένα ποτάμια και υπόγεια ύδατα σε ολόκληρη την Ελλάδα</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>Τοπικοποίηση: Μολυσμένα ποτάμια και υπόγεια ύδατα σε ολόκληρη την Ελλάδα</title>
						<author></author>
						<imprint>
							<publisher></publisher>
							<pubDate>2010-09-06 11:39:45.0</pubDate>
							<eAddress>http://topikopoiisi.blogspot.com/2010/03/blog-post_17.html</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="el"/>
			</langUsage>
			<textClass>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/ENV_EL/19374.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">Τοπικοποίηση είναι η στρατηγική με την οποία θα απαντήσουμε στην "υπαρκτή" παγκοσμιοποίηση και θα επιδιώξουμε τη στροφή σε μια αποκεντρωμένη, επανατοπικοποιημένη, αυτοδιαχειριζόμενη, οικολογική κοινωνία της ισοκατανομής, που θα έχει σαν κύτταρο την αυτοδύναμη κοινότητα και το δήμο και θα στηρίζεται στην ομοσπονδιοποίηση δήμων-περιφερειών-εθνών. Για το ξεπέρασμα του δυτικού μοντέλου ανάπτυξης, της κλιματικής-οικολογικής καταστροφής, του καπιταλισμού και του εθνικού κράτους.</p>
			<p id="p2">Αυτοί μας πήραν τα "μέτρα", εμείς;</p>
			<p id="p3">Ας πάρουμε και εμείς τα δικά μας μέτρα!</p>
			<p id="p4">Ας μη θεωρούμε φτώχεια την έλλειψη των χρημάτων τους, το να μη μπορούμε να αγοράζουμε τα προϊόντα τους!</p>
			<p id="p5">Ας μη δεχθούμε σαν ανεργία την έλλειψη μισθωτών θέσεων εργασίας στις επιχειρήσεις τους!</p>
			<p id="p6">Ας απορρίψουμε την "ανάπτυξή τους" και το καταστροφικό μέλλον που ετοιμάζουν για τις μελλοντικές γενιές και τη φύση!</p>
			<p id="p7">Ας μη ξοδευόμαστε πια σε ειρηνικές ή μη ειρηνικές πορείες και συλλαλητήρια, που αυτοί είτε μπορούν και αγνοούν, είτε τις αντιμετωπίζουν με όλο και μεγαλύτερη κρατική βία, προκαλώντας τη διαιώνηση του κύκλου της βίας μέσα από τη λαϊκή αντιβία ή την ατομική "τρομοκρατία"!</p>
			<p id="p8">Ας σταματήσουμε να είμαστε αντικείμενα διαχείρισης της πολιτικής, καταναλωτές των πολιτικών των κομμάτων και ας γίνουμε οι ίδιοι υποκείμενα της πολιτικής!</p>
			<p id="p9">Ας αρχίσουμε να οργανωνόμαστε σε κοινότητες και δίκτυα συνεργασίας και αλληλεγύης, να ικανοποιούμε τις ανάγκες μας με αυτοπαραγωγή και αχρήματες ανταλλαγές!</p>
			<p id="p10">Ας απορρίψουμε "το παγκόσμιο χωριό" και ας στραφούμε προς την αποκεντρωμένη, τοπικοποιημένη, οικολογική αμεσοδημοκρατική κοινωνία της ισοκατανομής!</p>
			<p id="p11">Ας αρχίσουμε να οικοδομούμε τις δομές της σε σχέση απόρριψης και αντιπαράθεσης και ρήξης με τις δομές του κράτους τους!</p>
			<p id="p12">Η εντοπισμένη κοινωνία θα είναι διαρκής, επειδή θα προσαρμόσει πάλι τον τρόπο ζωής της στο περιβάλλον, ενώ η βιομηχανική κοινωνία προσπάθησε να προσαρμόσει το περιβάλλον στον τρόπο ζωής της και για αυτό δεν μπορεί να ελπίζει ότι θα επιβιώσει!</p>
			<p id="p13">Οικοκοινότητα</p>
			<p id="p14">ΑΓΙΟΣ ΒΛΑΣΙΟΣ ΠΗΛΙΟΥ, Greece</p>
			<p id="p15">Πρώην εκπαιδευτικός ΜΕ(Μαθηματικός)και οικο-γεωργός στο Πήλιο. Από το 1990, που "επανατοπικοποιήθηκε", προσπαθεί δια του "παραδείγματος" να συμβάλει στη διαμόρφωση της κατεύθυνσης της τοπικοποίησης Επικοινωνία: gkolempas@yahoo.gr</p>
			<p id="p16">Το βιοκλιματικό σπίτι</p>
			<p id="p17">"Το μαγαζί"</p>
			<p id="p18">Το στέκι για την οικογεωργία, που δημιουργήσαμε συνεταιριστικά μαζί με τον Σπύρο και τον αείμνηστο Ανέστη στο Βόλο από τις αρχές της δεκαετίας του `90</p>
			<p id="p19">Το βιβλίο</p>
			<p id="p20">Το βιβλίο σκιαγραφεί το πρόταγμα της τοπικοποίησης, σαν απάντηση στην "υπαρκτή" παγκοσμιοποίηση του καπιταλισμού και στην προοπτική να επικρατήσει στο μέλλον ένα σύστημα ακόμα πιο βίαιο, εκμεταλευτικό και καταστροφικό για τον άνθρωπο και τη φύση.</p>
			<p id="p21">Απο-ανάπτυξη</p>
			<p id="p22">Από το tvxsteam:</p>
			<p id="p23">Σοβαρή απειλή για τέσσερα ποτάμια, μία λίμνη και οκτώ παράκτιες περιοχές αποτελεί πλέον η ανεξέλεγκτη ρύπανση, ενώ τα 110 από τα συνολικά 236 κύρια συστήματα υπόγειων υδάτων της χώρας πάσχουν τόσο σε ποιότητα όσο και σε επάρκεια ποσότητας.</p>
			<p id="p24">Ο Κηφισός, ο Ασωπός, ο Καλαμάς και ο Πηνειός ποταμός, η λίμνη Κορώνεια και οκτώ παράκτιες περιοχές (Κόλπος της Ελευσίνας, Θερμαϊκός, Παγασητικός, Αμβρακικός, Αργολικός, Πάτρα, Ηράκλειο και λιμνοθάλασσα Μεσολογγίου) καταστρέφονται από την περιβαλλοντική μόλυνση. Από τα δε 236 κύρια συστήματα υπόγειων υδάτων της Ελλάδας, οι 110 υδροφόροι ορίζοντες δεν θα καταφέρουν να εξασφαλίσουν καλή ποιότητα υδάτων ούτε και επαρκή ποσότητα νερού ως το 2015.</p>
			<p id="p25">Η χειρότερη μόλυνση στα ύδατα εντοπίζεται στη Βόρεια Ελλάδα αλλά δεν είναι πολύ καλύτερη η κατάσταση στην υπόλοιπη χώρα, με ανεπεξέργαστα λύματα ελλείψει μονάδων επεξεργασίας καταλήγουν σε υδάτινους αποδέκτες.</p>
			<p id="p26">Σύμφωνα με την έκθεση του Οργανισμού Οικονομικής Συνεργασίας και Ανάπτυξης (ΟΟΣΑ) για τις περιβαλλοντικές επιδόσεις της Ελλάδας, η οποία παρουσιάστηκε χθες από τον γενικό γραμματέα του ΟΟΣΑ, Angel Gurria, και την υπουργό Περιβάλλοντος, Ενέργειας και Κλιματικής Αλλαγής Τίνα Μπιρμπίλη, στους οικισμούς μεταξύ 2.000 και 15.000 κατοίκων μόλις το 28% των μονάδων επεξεργασίας αστικών λυμάτων έχει υλοποιηθεί και ως αποτέλεσμα συχνά να καταλήγουν λύματα σε παρακείμενα ρέματα, ποτάμια, ακτές.</p>
			<p id="p27">Σε αρκετές περιπτώσεις οι διάφορες πηγές πόσιμου νερού έχουν εκτεθεί σε κίνδυνο για ποικίλους λόγους - υψηλή συγκέντρωση νιτρικών εξαιτίας της κατάχρησης αζωτούχων λιπασμάτων, ρύπανση από βιομηχανικές δραστηριότητες, αστικά λύματα κτλ. Με βάση τα διαθέσιμα ποιοτικά χαρακτηριστικά της Κεντρικής Υπηρεσίας Υδάτων, τα νερά των ποταμών και των λιμνών πληρούν τις προϋποθέσεις για παραγωγή πόσιμου νερού έπειτα από κατάλληλη επεξεργασία. Εξαίρεση αποτελούν οι λίμνες Λαγκαδά, Βιστωνίδα, Χειμαδίτιδα, το ρέμα Σουλού και οι ποταμοί Ασωπός, Πηνειός Ηλείας, Λουδίας και τμήμα του ποταμού Αλφειού. Προβληματική, αν και όχι ακατάλληλη, είναι η ποιότητα των νερών των ποταμών Πηνειού (Θεσσαλίας), Αξιού, Τιταρήσιου (παραπόταμος Πηνειού), Κόσυνθου (Νομός Ξάνθης), Εβρου και Νέστου.</p>
			<p id="p28">Μεγάλα προβλήματα προκαλούν και από οι υπεραντλήσεις υδάτων για άρδευση, αφού παρατηρείται μεγάλη μείωση της στάθμης των νερών, με διείσδυση θαλάσσιου ύδατος σε ορισμένους παράκτιους υδροφόρους ορίζοντες.</p>
			<p id="p29">Στους κόλπους κοντά σε πυκνοκατοικημένα κέντρα παρατηρούνται φαινόμενα ευτροφισμού και σε ορισμένες περιπτώσεις υπάρχουν «νεκρές ζώνες» υδρόβιας ζωής. Τα σοβαρότερα προβλήματα εστιάζονται σε Ελευσίνα, Θερμαϊκό, Παγασητικό, Αμβρακικό και Αργολικό Κόλπο, σε Πάτρα, Ηράκλειο και στη λιμνοθάλασσα Μεσολογγίου. Ρύπανση εντοπίζεται και στα ανοιχτά του Αιγαίου Πελάγους όπου συχνά καταλήγουν ακάθαρτα ύδατα από τα αμπάρια των πλοίων, λύματα, πετρέλαιο κτλ.</p>
			<p id="p30">Χωματερή... "Ο Πηνειός"</p>
			<p id="p31">Νέα εκτεταμένη ρύπανση στον Πηνειό, στο ύψος του οικισμού της Αμυγδαλέας, εντόπισε κλιμάκιο υπαλλήλων της διεύθυνσης Περιβάλλοντος της νομαρχίας Λάρισας. Σύμφωνα με ανακοίνωση της Νομαρχίας, στις όχθες του ποταμού σε μια ακτίνα περίπου 300 μέτρων, εντοπίστηκαν μπάζα, παλιά έπιπλα, ακόμη και πλάκες αμιάντου ενώ τα φρέσκα ίχνη από ρόδες φορτηγού οδηγούν στο συμπέρασμα ότι έγινε και απευθείας ρίψη μέσα στο ποτάμι.</p>
			<p id="p32">Η εκτεταμένη αυτή εστία ρύπανσης εντοπίστηκε δυτικά του οικισμού της Αμυγδαλέας, στην εκκλησία του Αγίου Νικολάου, ενώ σε παρακείμενο παλιό λατομείο, διαπιστώθηκε επίσης εκτεταμένη ρίψη μπάζων. Κατόπιν αυτού, η νομαρχία κίνησε την σχετική διαδικασία και απέστειλε έγγραφο προς το δήμο Κοιλάδας με το οποίο του ζητά την αποκατάσταση του χώρου μέσα σε διάστημα 15 ημερών.</p>
			<p id="p33">Παράλληλα, τη γέφυρα Καραβόπορο και την Πηνειάδα επισκέφτηκε χθες η Υποεπιτροπή Υδατικών Πόρων της Ειδικής Μόνιμης Επιτροπής Περιβάλλοντος της Βουλής, προκειμένου να διαπιστωθεί από κοντά το μέγεθος της περιβαλλοντικής ρύπανσης του Πηνειού ποταμού. Στη συνέχεια πραγματοποιήθηκε σύσκεψη όπου, εκτός από το πρόβλημα της ρύπανσης του Πηνειού συζητήθηκαν και τα λοιπά περιβαλλοντικά προβλήματα της περιφέρειας Θεσσαλίας.</p>
			<p id="p34">Ο αρμόδιος αντινομάρχης κ. Κοτρώνης, ο οποίος επίσης βρέθηκε χθες στη γέφυρα Καραβόπορου, μεταξύ άλλων υπογράμμισε τα εξής: «Όπως θυμάστε εμείς ως Νομαρχιακή Αυτοδιοίκηση πριν ένα μήνα περίπου αναδείξαμε το θέμα της μόλυνσης του Πηνειού ποταμού από την ανεξέλεγκτη εναπόθεση σκουπιδιών από ιδιώτες την στιγμή μάλιστα που η χωματερή έχει καταργηθεί και λειτουργεί ο ΧΥΤΑ. Στα πλαίσια αυτής της λειτουργίας είχαμε σήμερα την επίσκεψη κλιμακίου του τομέα Περιβάλλοντος στα Τρίκαλα με επικεφαλής τον Βουλευτή Μαγνησίας τον κ. Καρτάλη οι οποίοι έκαναν και οι ίδιοι μια επιτόπου αυτοψία για να διαπιστώσουν και αυτοί το πρόβλημα της ρύπανσης του Πηνειού ποταμού. Όμως είναι ενα μεγάλο θέμα. Βεβαίως η ρύπανση του Πηνειού δεν γίνεται μόνο από την πλευρά του Καραβόπορου υπάρχει ρύπανση και από την λεκάνη απορροής του ποταμού είτε από φυτοφάρμακα από μικρές μονάδες οι οποίες δεν διαθέτουν βιολογικό καθαρισμό αλλά και από κάθε είδους απόβλητα που ως εύκολη λύση πέφτουν στον Πηνειό. Συνεπώς αυτό είναι ένα ζήτημα που οργανωμένα και συντονισμένα η Πολιτεία πρέπει να το αντιμετωπίσει και βεβαίως εμείς ως Νομαρχιακή Αυτοδιοίκηση θα περιμένουμε τις αποφάσεις της».</p>
			<p id="p35">22.900 φορές πάνω από το όριο η αμμωνία στην λίμνη Κάρλα</p>
			<p id="p36">νεκρά ψάρια άρχισαν να ξεβράζονται στις όχθες της λίμνης Κάρλας, δυο εβδομάδες μετά την ανίχνευση αμμωνίας στα νερά, η οποία ξεπερνά σε συγκεντρώσεις έως και 22.900 (!) φορές το επιτρεπτό όριο. Η Νομαρχία Μαγνησίας προχώρησε σε νέες</p>
			<p id="p37">δειγματοληψίες υδάτων από τέσσερα σημεία, προκειμένου να διαπιστωθούν τα αίτια του φαινομένου. Τα εργαστηριακά αποτελέσματα αναμένονται στο τέλος της εβδομάδας.</p>
			<p id="p38">Το φαινόμενο δεν μπορεί να δικαιολογηθεί μοναχά από τη χρήση των νιτρικών λιπασμάτων στις καλλιέργειες της περιοχής, ούτε καν από τη λειτουργία ποιμνιοστάσιου που βρίσκεται δίπλα στην κεντρική τάφρο 1, η οποία τροφοδοτεί τη λίμνη Κάρλα.</p>
			<p id="p39">Τα αποτελέσματα των τελευταίων δειγματοληψιών από τη λίμνη, στα τέλη του Φλεβάρη, ήταν ιδιαίτερα ανησυχητικά αφού ανιχνεύτηκε αμμωνία 2.500 έως 22.900 φορές υψηλότερη από τα επιτρεπόμενα όρια.</p>
			<p id="p40">Σχόλιο: Τώρα είναι κατανοητό γιατί οι ιθύνοντες στη Θεσσαλία απαιτούν την εκτροπή του Αχελώου. Θέλουν, σαν νέοι Ηρακλειδείς, να καθαρίσουν με τα νερά του την "κόπρο του Αυγεία" και μέσω του Πηνειού να την πάνε στη Θάλασσα.</p>
			<p id="p41">Από ότι άκουσα, στη σύσκεψη αυτή με το κλιμάκιο περιβάλλοντος της Βουλής, καταγγέλθηκε ότι 10.000 νοικοκυριά ρίχνουν τα απόβλητά τους κατευθείαν σε παραπόταμο του Πηνειού, γιατί δεν έχουν ή δεν μπορούν να πληρώσουν τη σύνδεσή τους με το σύστημα αποχέτευσης.</p>
			<p id="p42">Αναρτήθηκε από ΓΙΩΡΓΟΣ ΚΟΛΕΜΠΑΣ στις 10:07 π.μ.</p>
			<p id="p43">0 σχόλια:</p>
		</body>
	</text>
</cesDoc>
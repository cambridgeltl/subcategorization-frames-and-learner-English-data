<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>ecolarissa.com: Ποτάμια</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>ecolarissa.com: Ποτάμια</title>
						<author></author>
						<imprint>
							<publisher></publisher>
							<pubDate>2010-08-25 16:49:53.0</pubDate>
							<eAddress>http://ecolarissa.blogspot.com/search/label/%CE%A0%CE%BF%CF%84%CE%AC%CE%BC%CE%B9%CE%B1</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="el"/>
			</langUsage>
			<textClass>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/ENV_EL/18734.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">Μας απασχολεί:</p>
			<p id="p2">Το αρχείο της ημερίδας της 30/1/2010, με θέμα "Ανεξέλεγκτη λήψη δομικών υλικών από την φύση: αναγκαίο κακό ή βιασμός του περιβάλλοντος; Υπάρχουν λύσεις;"</p>
			<p id="p3">______________________________</p>
			<p id="p4">Θετική εξέλιξη είχε τελικά το θέμα, διαβάστε εδώ</p>
			<p id="p5">______________________________</p>
			<p id="p6">Το θέμα του Πηνειού:</p>
			<p id="p7">Αμμοληψίες: Εκτός απο την ανεξέλεγκτη χωρίς καμιά μελέτη καταστροφή του φυσικού περιβάλλοντος, τα οικονομικά oφέλη ανέρχονται σε αρκετές δεκάδες εκατομμύρια ευρώ ετησίως (μαύρα ή άσπρα άραγε?)</p>
			<p id="p8">______________________________</p>
			<p id="p9">Eco... films</p>
			<p id="p10">1. Battle in Seattle.</p>
			<p id="p11">Αναφέρεται σε αληθινό περιστατικό, στην περιβόητη διαδήλωση που έγινε το 1999 ενάντια στη σύνοδο του Παγκόσμιου Οργανισμού Εμπορίου στο Seattle των ΗΠΑ. Δείτε περισσότερες πληροφορίες στο Cine.gr</p>
			<p id="p12">Σχετικό (κατά μία έννοια) με τα γεγονότα του Δεκέμβη.</p>
			<p id="p13">2. Zeitgeist.</p>
			<p id="p14">Σπουδαίο ντοκυμαντέρ. Μπορείτε να το βρείτε στο Άει σιχτιρ και να το δείτε εκεί ή να το κατεβάσετε.</p>
			<p id="p15">3.Constant Gardener.</p>
			<p id="p16">Στην προσπάθειά ενός διπλώματη (Ralph Fiennes) να εξιχνιάσει τις συνθήκες κάτω από τις οποίες πέθανε η γυναίκα του (Rachel Weisz), ακτιβίστρια σε αποστολή στην Αφρική, θα συναντήσει πολλά εμπόδια και θα ανακαλύψει πράγματα που δεν μπορούσε να φανταστεί.</p>
			<p id="p17">Η ταινία αναφέρεται στη δράση των πολυεθνικών εταιρειών (και συγκεκριμένα των φαρμακοβιομηχανιών) στις χώρες του Τρίτου Κόσμου.</p>
			<p id="p18">Πηνειός</p>
			<p id="p19">Εμφάνιση νεότερων αναρτήσεων με την ετικέτα Ποτάμια. Εμφάνιση παλαιότερων αναρτήσεων</p>
			<p id="p20">Τρίτη, 11 Μαΐου 2010</p>
			<p id="p21">Απο: TV χωρίς σύνορα</p>
			<p id="p22">Η έλλειψη νερού είναι η πιο κρίσιμη περιβαλλοντική κρίση που αντιμετωπίζουν το Ισραήλ, η Παλαιστίνη και η Ιορδανία, σύμφωνα με το Αljazeera . Η FoEME, η οργάνωση των Φίλων της Γης στη Μέση Ανατολή διοργάνωσε περιοδεία προκειμένου να ενημερώσει τους δημοσιογράφους για τη «δολοφονία» του Ιορδάνη Ποταμού και να μοιραστεί μαζί τους τα αποτελέσματα δύο πρωτοποριακών μελετών που καταλήγουν στον τρόπο σωτηρίας του ποταμού.</p>
			<p id="p23">Οι μελέτες δείχνουν ότι με συνεργασία μεταξύ του Ισραήλ, της Ιορδανίας και της Παλαιστίνης, το ποτάμι μπορεί να σωθεί και η FoEME προσφέρει το παράδειγμα αυτής της συνεργασίας.</p>
			<p id="p24">Δυσώδης ρέμα</p>
			<p id="p25">Η εικόνα του ποταμού είναι θλιβερή. Ο πασίγνωστος σε όλο τον κόσμο Ιορδάνης ποταμός μοιάζει με ένα στενό καφετί ρέμα που ρέει προς τα νότια. Ο Ισραηλινός αντιπρόεδρος της FoEME, Gidon Bromberg, εξηγεί γιατί ο ποταμός μετατράπηκε από έναν ορμητικό ποταμό σε ένα δυσώδες ρέμα. 1,3 δις κυβικά μέτρα νερού κυλούσε ετησίως μέσω του Ιορδάνη ποταμού. Είχε 25 μέτρα πλάτος, πλαισιωνόταν από ιτιές και λεύκες και ήταν γεμάτος ψάρια κατάλληλα για κατανάλωση. Το νερό του Ιορδάνη πλέον δεν προέρχεται από τη Θάλασσα της Γαλιλαίας αλλά από λύματα, μολυσμένα από γεωργικές απορροές.</p>
			<p id="p26">Οι μελέτες της FoEME είναι οι πρώτες που δείχνουν πόσο επιτακτική είναι η ανάγκη της αποκατάστασης του ποταμού. Σύμφωνα με τη μελέτη ποιότητας των υδάτων, ο ποταμός θα μπορούσε να επανέλθει με 400 εκ. κυβικά μέτρα γλυκού νερού ετησίως. Από που όμως θα προέρχεται η απαιτούμενη ποσότητα του νερού; Σύμφωνα με την οργάνωση 220 εκ. κυβικά μέτρα θα πρέπει να παρέχονται από το Ισραήλ, 100 εκ. κυβικά μέτρα από τη Συρία και 90 εκ. κυβικά μέτρα από την Ιορδανία. Ο διαχωρισμός αυτός γίνεται με βάση την ιστορία της εκμετάλλευσης του ποταμού.</p>
			<p id="p27">«Το Ισραήλ έχει χρησιμοποιήσει το 46% της ιστορικής ροής του ποταμού. Λόγω δε της ισχυρής οικονομικής του κατάστασης το Ισραήλ μπορεί να επιστρέψει περισσότερο» εξηγεί ο Bromberg.</p>
			<p id="p28">Η δεύτερη μελέτη της FoEME για την οποία συνεργάστηκαν ένας Ισραηλινός, ένας Ιορδανός και ένας Παλαιστίνιος οικονομολόγος αφορούσε τις ποσότητες νερού που θα μπορούσαν να εξοικονομηθούν με διάφορα μέσα αλλά και τη σχέση αποτελεσματικότητας και κόστους. Οι τρεις επιστήμονες κατέληξαν στο συμπέρασμα ότι πάνω από ένα δισεκατομμύριο κυβικών μέτρων νερού θα μπορούσε να εξοικονομηθεί από τα γλυκά ύδατα που χρησιμοποιούνται από το Ισραήλ, την Ιορδανία και την Παλαιστίνη. Το Ισραήλ θα μπορούσε να εξοικονομήσει έως 800 εκ. κυβικά μέτρα, η Ιορδανία έως 300 εκ. και η Παλαιστίνη έως 100 εκ. κι όλα αυτά με ένα οικονομικά βιώσιμο κόστος. Η οργάνωση ήδη κινείται προκειμένου να επιτευχθεί η συνεργασία Ισραηλινών, Παλαιστινίων και Ιορδανών προκειμένου να επιτευχθεί η σωτηρία του αγαπητού σε όλους ποταμού.</p>
			<p id="p29">Η όψη και η μυρωδιά του ποταμού δεν ξεγελά. Κατά μήκος του κυλούν τα λύματα 15.000 Ισραηλινών που ζουν στην άνω κοιλάδα του Ιορδάνη, 6.000 Ισραηλινών εποίκων, 60.000 Παλαιστινίων και 250.000 Ιορδανών. «Κανείς δεν μπορεί να πει ότι το νερό αυτά είναι ιερό» τονίζει ο Bromberg. «Ο Ιορδάνης ποταμός έχει καταντήσει ιερά σκ…τά και το Qasr Al-Yahud - ο τόπος στον οποίο λέγεται ότι βαφτίστηκε ο Χριστός είναι μόλις 100 χλμ μακριά.</p>
			<p id="p30">Η πολιτική βούληση</p>
			<p id="p31">Η FοEME είναι πεπεισμένη ότι τα πράγματα θα αλλάξουν. Οι μελέτες έχουν εφοδιάσει την οργάνωση με τις πληροφορίες που χρειάζεται. Αυτό που είναι όμως αναγκαίο είναι η πολιτική βούληση. Η οργάνωση έχει αποδείξει ότι η επιμονή, η συνεργασία όλων των πλευρών και η ευαισθητοποίηση του κόσμου μέσω των μέσων μαζικής ενημέρωσης μπορεί να κάνει τη διαφορά.</p>
			<p id="p32">Το έργο που έχει επιτελέσει FοEME με τα τοπικά συμβούλια και τα μέσα μαζικής ενημέρωσης έχει δημιουργήσει μια δημόσια κατακραυγή για την κατάσταση του Ιορδάνη ποταμού, η οποία τελικά κατέληξε στην απόφαση των τοπικών αρχών στην περιοχή της Θάλασσας της Γαλιλαίας για την οικοδόμηση μίας εγκατάστασης επεξεργασίας λυμάτων που θα επεξεργάζεται τα απόβλητα και θα χρησιμοποιεί το νερό για άλλους σκοπούς.</p>
			<p id="p33">Παραδόξως, η εγκατάσταση αυτή, η οποία αναμένεται να ολοκληρωθεί σύντομα, θα φέρει την εξαφάνιση του ποταμού. Ο Bromberg προειδοποιεί: «Το 2011 ο σταθμός καθαρισμού θα έχει τελειώσει. Το νερό αυτό δεν θα πηγαίνει στον Ιορδάνη ποταμό και αυτή είναι η κύρια πηγή του νερού. Ο χρόνος τελειώνει».</p>
			<p id="p34">έγινε λόγος για Ποτάμια</p>
			<p id="p35">απο την TV χωρίς σύνορα</p>
			<p id="p36">«Μεγάλο μέρος των ποταμών της χώρας είναι σε κρίσιμη κατάσταση ως προς την ποιότητα των νερών τους» ανέφερε ο πρόεδρος της Ειδικής Μόνιμης Επιτροπής Περιβάλλοντος της Βουλής των Ελλήνων, Κώστας Καρτάλης στη συνεδρίαση της υποεπιτροπής Υδατικών Πόρων, τονίζοντας ότι το νεοσύστατο υπουργείο περιβάλλοντος πρέπει να σκύψει σοβαρά πάνω στο θέμα.</p>
			<p id="p37">Την Υποεπιτροπή ενημέρωσαν επιστήμονες από το Ινστιτούτο Εσωτερικών Υδάτων του Ελληνικού Κέντρου Θαλασσίων Ερευνών (ΕΛΚΕΘΕ) και ο Γενικός Επιθεωρητής Περιβάλλοντος Π. Μέρκος.</p>
			<p id="p38">Σύμφωνα με το ΕΛΚΕΘΕ, λόγο της περιορισμένης εκβιομηχάνισης της Ελλάδας, η κατάσταση των ποταμών στη χώρα είναι καλύτερη από το μέσο όρο της ΕΕ. Ωστόσο, το 58% του μήκους των ποταμών βρίσκεται σε μέτρια ή και σε κακή κατάσταση σε ορισμένα τμήματα, σύμφωνα με μετρήσεις που πραγματοποίησε στο διάστημα μεταξύ 2007 και 2009 το Ινστιτούτο. Υπολογίζεται δε ότι το 85% των βιολογικών καθαρισμών είτε δεν λειτουργεί καθόλου είτε δεν αποδίδει στο μέγιστο βαθμό. Επιπλέον, παρατηρείται διαχρονική μείωση της παροχής των ποταμών η οποία σε συνδυασμό με την κατακράτηση ιζημάτων στα φράγματα προκαλούν μείωση μεγαλύτερη του 80% στα φορτία ιζημάτων με αποτέλεσμα την απώλεια εκτάσεων.</p>
			<p id="p39">Σημαντικά προβλήματα ρύπανσης, πάντως, εντοπίζονται στους ποταμούς Αξιό, Πηνειό, Έβρο και Ασωπό, ενώ μέτρια ή ελλιπής είναι η κατάσταση στο Σπερχειό, το Νέστο, τον Αλιάκμονα, το Στρυμόνα και τον Αχελώο. Το ΕΘΕΛΚΕ επιπλέον έχει καταγράψει σημαντικές καθυστερήσεις στην εφαρμογή της Κοινοτικής Οδηγίας, ενώ επισημάνθηκε ότι η χώρα στερείται ουσιαστικού δικτύου παρακολούθησης της ποιότητας των ποταμών.</p>
			<p id="p40">Από την πλευρά του, ο Γενικός Επιθεωρητής Περιβάλλοντος επεσήμανε ότι απαιτείται η στελέχωση της Υπηρεσίας Επιθεωρητών Περιβάλλοντος καθώς οι 30 επιθεωρητές επιβάλλοντος δεν επαρκούν. Τόνισε επιπλέον ότι απαιτείται νομοθετική θωράκιση της Υπηρεσίας ώστε να είναι δυνατή πέρα από την εισήγηση και η επιβολή ποινών για τις μονάδες που ρυπαίνουν. Υπογράμμισε ότι ο Ασωπός, ο Κηφισός, ο Ευρώτας, ο Άραχθος, ο Πηνειός, ο Γαλλικός, ο Αξιός, ο Λουδίας και ο Αλιάκμονας δέχονται τεράστιες πιέσεις, ενώ ειδικά για τον Ασωπό τόνισε αντιμετωπίστηκε ως οχετός και η Πολιτεία δεν ήταν παρούσα.</p>
			<p id="p41">Σε επόμενη συνεδρίαση η Επιτροπή θα ασχοληθεί με την κατάσταση των λιμνών στην Ελλάδα και θα προετοιμάσει κείμενο προτάσεων - νομοθετικές ρυθμίσεις και μέτρα πολιτικής - για την προστασία των ποταμών και λιμνών στην Ελλάδα και το κείμενο θα κατατεθεί στα υπουργεία Περιβάλλοντος και Εσωτερικών.</p>
			<p id="p42">Απο την zougla.gr</p>
			<p id="p43">Νέστος, Αλιάκμονας και Αξιός εκπέμπουν SOS. Σύμφωνα με μελέτη, που εκπόνησαν μεταπτυχιακοί φοιτητές του Αριστοτελείου Πανεπιστημίου Θεσσαλονίκης, οι ποταμοί είναι μολυσμένοι και η βιοποικιλότητα κινδυνεύει.</p>
			<p id="p44">Για την εκτίμηση της οικολογικής κατάστασης επί ελληνικού εδάφους, πραγματοποιήθηκαν δειγματοληψίες σε 8 σταθμούς, την περίοδο Ιουνίου-Ιουλίου 2008 και όπως προέκυψε, οι περισσότεροι σταθμοί βρίσκονται σε μέτρια οικολογική κατάσταση.</p>
			<p id="p45">Όπως αναφέρει η καθηγήτρια στον Τομέα Ζωολογίας του Τμήματος Βιολογίας του ΑΠΘ, Μαρία Λαζαρίδου, η κατάσταση των ποταμών κρίθηκε μέτρια ως ελλιπής.</p>
			<p id="p46">«Καλή βρέθηκε μόνον στους παραποτάμους του Νέστου, στο Γοργόπη του Αξιού και σε δυο μόνον σταθμούς, Πλατανιά και Κοκκινιά, του Αλιάκμονα» σημειώνει η κ. Λαζαρίδου.</p>
			<p id="p47">Ο Αλιάκμονας</p>
			<p id="p48">Ως αιτίες της ρύπανσης αναφέρει τη μη επεξεργασία βιομηχανικών και αστικών λυμάτων, καθώς και τα φράγματα, ενώ ξεκαθαρίζει ότι τα διασυνοριακά ποτάμια εισέρχονται μεν με φορτία ρύπων στη χώρα μας, αλλά η κατάστασή τους, τις περισσότερες φορές, χειροτερεύει.</p>
			<p id="p49">«Είναι επιτακτική πλέον η ανάγκη διακρατικών συμφωνιών και η υλοποίηση συγκεκριμένων έργων για την αντιμετώπιση της ρύπανσης των ποταμών που χρόνο με τον χρόνο υποβαθμίζονται», τονίζει η κ. Λαζαρίδου.</p>
			<p id="p50">Όπως προέκυψε από την μελέτη των μεταπτυχιακών φοιτητών Μ. Μαθιουδάκη, Τ. Φραγκουλίδου, Ε. Κουκίδου και Λ. Σκορδή, ο Αξιός εισέρχεται ρυπασμένος, αλλά κατά την καθοδική του ροή από τα ελληνικά σύνορα, δέχεται επιπλέον την επιβάρυνση από βιομηχανικά απόβλητα, αστικά λύματα, ενώ υπάρχει και έντονη αγροτική δραστηριότητα, με υδροβόρες καλλιέργειες και χρήση λιπασμάτων και φυτοφαρμάκων.</p>
			<p id="p51">Το Νέστο μελέτησαν οι Λαμπρινή Κανλή, Αθηνά Πατσιά, Κωνσταντία-Αναστασία Κασάπη και Γαλάτεια Αγγελάκου, καταλήγοντας στο συμπέρασμα ότι, η ποιότητα του νερού στους παραποτάμους είναι υψηλή ή καλή, ενώ η ποιότητα του νερού στους σταθμούς του κύριου ρου είναι μέτρια ή ελλιπής.</p>
			<p id="p52">Όσον αφορά τέλος στον Αλιάκμονα ποταμό, από τη μελέτη των μεταπτυχιακών φοιτητών Β. Σωματαρίδου, Π. Χριστοφορίδη, Κ. Δόμβρη και Κ. Αποστολάκη, η ποιότητα των ρεόντων υδάτων βρέθηκε από «πολύ κακή» (Γκιόλι, Τάφρος 66) έως «καλή» (Κοκκινιά, Πλατανιά).</p>
			<p id="p53">Τετάρτη, 19 Αυγούστου 2009</p>
			<p id="p54">"Τα ποτάμια είναι τα δάκρυα των βουνων", έλεγε λυρικά ο Μενέλαος Λουντέμης</p>
			<p id="p55">Κι αυτά τα γαλάζια κρύσταλλα πάνω απ' τις ραγισματιές των παγετώνων της Αρκτικής είναι</p>
			<p id="p56">τα υπέροχα δάκρυα του πλανήτη,που αυτό τον τρόπο έχει για να μιλάει!Δάκρυα όχι για κείνον,αλλά για μας,αφού το δικό του ρολόι μετράει το χρόνο αλλιώς ενώ το δικό μας...</p>
			<p id="p57">Οι πάγοι λιώνουν πολύ γρηγορότερα απ'ότι είχε προβλεφτεί κι εμείς βολτάρουμε αγκαζέ με την πλαστική,κλεμμένη ζωή μας σφυρίζοντας αδιάφορα.</p>
			<p id="p58">Ακούει κανειιιιιιιιιιίς;</p>
			<p id="p59">View Ecogreens_GR in a larger map</p>
			<p id="p60">"Πράσινη ατζέντα"</p>
			<p id="p61">Καλοκαιρινές διακοπές :) απο Σεπτέμβρη πάλι...</p>
			<p id="p62">Παρακολουθήστε μας κάθε Παρασκευή 8:15 -9:00πμ (και σ' επανάληψη μετά τις 24:00) στην εκπομπή "Καλημέρα Θεσσαλία-Πράσινη ατζέντα" στο Θεσσαλία TV</p>
			<p id="p63">Είμαστε οι:</p>
			<p id="p64">Αναρτήσεις</p>
		</body>
	</text>
</cesDoc>
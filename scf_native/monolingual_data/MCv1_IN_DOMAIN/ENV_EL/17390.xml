<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>οικοΤόπος: ΑΕΡΙΑ ΡΥΠΑΝΣΗ</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>οικοΤόπος: ΑΕΡΙΑ ΡΥΠΑΝΣΗ</title>
						<author></author>
						<imprint>
							<publisher></publisher>
							<pubDate>2010-06-26 13:13:12.0</pubDate>
							<eAddress>http://eco-topos.blogspot.com/search/label/%CE%91%CE%95%CE%A1%CE%99%CE%91%20%CE%A1%CE%A5%CE%A0%CE%91%CE%9D%CE%A3%CE%97</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="el"/>
			</langUsage>
			<textClass>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/ENV_EL/17390.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">Στον οικοΤόπο κατασκευάζουμε έναν μεγάλο χάρτη με περιβαλλοντικά προβλήματα απ' όλη την Ελλάδα.</p>
			<p id="p2">^</p>
			<p id="p3">Για να γίνει αυτό, βοηθάμε να συγκεντρωθούν τοπικές περιβαλλοντικές πληροφορίες μαζεύοντάς τες από ανθρώπους που τις γνωρίζουν ή από τις καθημερινές ειδήσεις. Όποιος θέλει, μπορεί να συνεισφέρει και τις δικές του πληροφορίες, ακόμη κι η πιο μικρή είναι σημαντική. Τις πληροφορίες που συλλέγονται μπορεί να τις χρησιμοποιήσει ελεύθερα όποιος άλλος τις χρειάζεται.</p>
			<p id="p4">Για να δειτε χάρτες με τις πληροφορίες, πατήστε το εικονίδιο</p>
			<p id="p5">που υπάρχει δίπλα στον κάθε τίτλο ή δείτε έναν μεγάλο χάρτη με τα τελευταία περιβαλλοντικά προβλήματα που καταγράφηκαν.</p>
			<p id="p6">Για την πολιτική συλλογής και διάθεσης των πληροφοριών, διαβάστε εδώ .</p>
			<p id="p7">Ο οικοΤόπος χρησιμοποιεί δημόσια γεωγραφικά δεδομένα από το ΥΠΕΧΩΔΕ για την αυτόματη σήμανση προβλημάτων στις προστατευόμενες περιοχές του δικτύου NATURA 2000 ( χάρτης ).</p>
			<p id="p8">Εμφάνιση νεότερων αναρτήσεων με την ετικέτα ΑΕΡΙΑ ΡΥΠΑΝΣΗ. Εμφάνιση παλαιότερων αναρτήσεων</p>
			<p id="p9">Εμφάνιση νεότερων αναρτήσεων με την ετικέτα ΑΕΡΙΑ ΡΥΠΑΝΣΗ. Εμφάνιση παλαιότερων αναρτήσεων</p>
			<p id="p10">3/7/09</p>
			<p id="p11">Αέρια ρύπανση, Κορινθίων, Κορινθίας Θέση: Καζάρμα, Μπαθαρίστρα Συντεταγμένες: 37.92827,22.95886 Η εταιρεία MICROFILL K. ZAFRANAS S.A. το εργοστάσιο της οποίας εδρεύει στην περιοχή Καζάρμα της Κορίνθου, έχει δημιουργήσει και συνεχίζει να δημιουργεί τεράστιο οικολογικό πρόβλημα σε όλη την περιοχή γύρω από την συγκεκριμένη μονάδα. Η σκόνη που "εκπέμπεται" 24 ώρες το 24ωρο, έχει νεκρώσει σχεδόν όλες τις καλλιέργειες γύρω γύρω, ενώ σε απόσταση 500 μέτρων υπάρχει η συνοικία ΚΑΛΛΙΘΕΑ της Κορίνθου. Παράλληλα η παραγόμενη ηχορύπανση ενοχλεί τους κατοίκους της προαναφερόμενης συνοικίας της Κορίνθου. Πηγή: Οι κάτοικοι της περιοχής , 28.6.2009 από: Ανώνυμος</p>
			<p id="p12">Αέρια ρύπανση, Ναυπλιέων, Αργολίδος Θέση: Καραθώνας Συντεταγμένες: 37.5333,22.8254 Η φωτιά στο σκουπιδότοπο της Καραθώνας μαινόταν την Δευτέρα και κανένας δεν φρόντιζε να την σβήσει, ίσως για να λιγοστέψουν τα σκουπίδια που μεταφορτώνονται για να πεταχτούν κάπου αλλού. Η τοξική μυρωδιά είχε καλύψει τον ουρανό. Πηγή: anagnostispe.blogspot.com , 9-10-2008 από: dzach</p>
			<p id="p13">Αέρια ρύπανση, Βόλου, Μαγνησίας Θέση: Συντεταγμένες: 39.35255,22.98589 Η λειτουργία του εργοστασίου παραγωγής τσιμέντου στην περιοχή του Βόλου για πάρα πολλά χρόνια, δεν συμορφώνεται με τους κανόνες που θέτει το κράτος σχετικά με την αέρια ρύπανση και συνεχώς υπερβαίνει το ανώτατο επιτρεπόμενο όριο εκπομπής αιωρούμενων σωματιδίων, με αποτέλεσμα, ο ουρανός του Βόλου για έναν παρατηρητή στο Πήλιο, φαίνεται Κίτρινος και μουντός.. Εκτός αυτού, οι κατοικίες στην περιοχή της Νέας Δημητριάδας είναι γεγονός ότι βρίσκουν στα παράθυρά τους κόκκινη σκόνη πολύ συχνά. Ενδεικτικά το 2007 η "ΑΓΕΤ" υπερέβη το ανώτατο όριο εκπομπής σωματιδίων 75 φορές ενώ το επιτρεπόμενο είναι μόλις 15! Πηγή: Περιβαλλοντική πρωτοβουλία Μαγνησίας , 12/09/08 από: Δημήτρης Ευαγγελόπουλος</p>
			<p id="p14">Αέρια ρύπανση, Ελευσίνος, Αττικής Θέση: Ελευσίνα Συντεταγμένες: 38.04322,23.50885 Εντονες οσμές παρατηρούνται τα τελευταία χρόνια κατά τη διέλευση από την παλιά εθνική οδό Αθηνών - Κορίνθου μέσα στα όρια της ΠΕΤΡΟΛΑ, οι οποίες οφείλονται στην παραγωγική διαδικασία του διυλιστηρίου. Πηγή: www.thriasiopedio.gr , 2-9-2008 από: kalliopi</p>
			<p id="p15">Αέρια ρύπανση, Ασπροπύργου, Αττικής Θέση: παλιά εθνική οδός Αθηνών - Κορίνθου στην περιοχή των ΕΛ.Δ.Α. Συντεταγμένες: 38.03,23.60 Η κατάσταση για τους υδρογονάνθρακες παραμένει σοβαρή, με συγκεντρώσεις που βρίσκονται σε υψηλά επίπεδα. Επισημαίνονται οι έντονες οσμές που παρατηρούνται τα τελευταία χρόνια κατά τη διέλευση από την παλιά εθνική οδό Αθηνών - Κορίνθου στην περιοχή των ΕΛ.Δ.Α., οι οποίες οφείλονται στην παραγωγική διαδικασία του διυλιστηρίου. Πηγή: www.thriasiopedio.gr , 2-9-2008 από: kalliopi</p>
			<p id="p16">Αέρια ρύπανση, Πλατυκάμπου, Λαρίσης Θέση: Επαρχιακή οδός Λάρισας - Συκουρίου Ομορφοχωρίου Συντεταγμένες: 39.6833,22.4597 Οι συντεταγμένες βρίσκονται στο ακριβές σημείο όπου το petcoke αποθηκεύεται χύμα στα χωράφια πριν οδηγηθεί στους φούρνους παρακείμενης κεραμικής βιομηχανίας ως καύσιμο. Το petcoke ειναι παραπροϊόν της πετρελαϊκης βιομηχανίας και έχει υψηλότατη περιεκτικότητα σε θείο. Πέραν αυτού, κατά τη λειοτρίβησή του προκειμένου να καταστεί ικανό για καύση, δημιουργείται εισπνεύσιμη σκόνη (σωματίδια pm 10 και pm 100) προκαλώντας σειρά προβλημάτων στο αναπνευστικό. Ήδη δύο κεραμοποιία της περιοχής Λάρισας χρησιμοποιούν το υλικό αυτό ως καύσιμο αν και βρίσκονται σε απόσταση από 2 έως 3 χιλιόμετρα από τον ιστό της πόλης. Να σημειωθεί ότι σε έλεγχο του σώματος επιθεωρητών περιβάλλοντος, η μία από τις δύο βιομηχανίες δεν τηρούσε 15 από τους 42 περιβαλλοντικούς όρους που της τέθηκαν, ενω άλλους τους τηρούσε κατά δήλωση των ιδιοκτητών. Δεν αναφερόμαστε σε επουσιώδεις όρους! Δεν έίχε και δεν έχει για παράδειγμα φίλτρα ούτε ειδικά διαμορφωμένους χώρους αποθήκευσης του υλικού. Πηγή: endrasi.gr , 23/7/2008 από: Παντελής</p>
			<p id="p17">Αέρια ρύπανση, Δημητρίου Υψηλάντη, Κοζάνης Θέση: Ποντοκώμη Συντεταγμένες: 40.400,21.800 Τραγική η κατάσταση του περιβάλλοντος στο "ενεργειακό λεκανοπέδιο" της χώρας, με ανυπολόγιστες επιπτώσεις στην υγεία του πληθυσμού. Η αέρια ρύπανση από τα εργοστάσια της ΔΕΗ, τα πιο ρυπογόνα της Ευρώπης, φτάνει καθημερινά στο "κόκκινο". Πηγή: pontokomicom.blogspot.com , 30/8/2008 από: antigold</p>
			<p id="p18">Αέρια ρύπανση, Οπουντίων, Φθιώτιδος Θέση: Λάρυμνα Συντεταγμένες: 38.56,23.28 Καμινάδες που «ξερνούν» δηλητήρια, μαύρη σκόνη που πνίγει τους ανθρώπους, τόνοι σκουριάς που πετάγονται ανεξέλεγκτα στη θάλασσα και τη στεριά, βουνά αποβλήτων που περιέχουν βαρέα μέταλλα, εκατοντάδες στρέμματα μπαζωμένοι υγρότοποι. Πηγή: www.enet.gr , 15/6/2008 από: antigold</p>
			<p id="p19">Αέρια ρύπανση, Ερμιόνης, Αργολίδος Θέση: χωματερή Ερμιόνης Συντεταγμένες: 37.42,23.31 Μεγάλη πυρκαγιά προκλήθηκε στις 18/ 6/2008 στη χωματερή Ερμιόνης και γέμισε ο τόπος από τον επικίνδυνο καπνό που έφτανε μέχρι την Ύδρα και μέχρι την χωματερή του Κρανιδίου που κι αυτή δεν σταματάει να καίει και να μας επιβαρύνει.. Πηγή: sikam.wordpress.com , 20/6/2008 από: kalliopi</p>
			<p id="p20">ΕΙΣΑΓΩΓΗ ΔΕΔΟΜΕΝΩΝ</p>
			<p id="p21">ΑΝΑΜΟΝΗ</p>
		</body>
	</text>
</cesDoc>
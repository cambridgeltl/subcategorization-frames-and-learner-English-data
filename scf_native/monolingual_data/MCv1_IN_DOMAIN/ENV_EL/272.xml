<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>Planet Earth in danger: Αρκτική</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>Planet Earth in danger: Αρκτική</title>
						<author></author>
						<imprint>
							<publisher></publisher>
							<pubDate>2010-08-09 12:59:04.0</pubDate>
							<eAddress>http://earthsos.blogspot.com/search/label/%CE%91%CF%81%CE%BA%CF%84%CE%B9%CE%BA%CE%AE</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="el"/>
			</langUsage>
			<textClass>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/ENV_EL/272.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">Ήρθε η ώρα να αλλάξουμε τρόπο ζωής. Μπορούμε!</p>
			<p id="p2">Άρθρα για τον πλανήτη Γη, τη ζωή του και τις απειλές της. Νέο portal για την κλιματική αλλαγή: http://climatechange.edu.gr</p>
			<p id="p3">Εμφάνιση νεότερων αναρτήσεων με την ετικέτα Αρκτική. Εμφάνιση παλαιότερων αναρτήσεων</p>
			<p id="p4">Αναρτήθηκε από satel444 στις 14.6.10</p>
			<p id="p5">Τα μοναδικά για τη χλωρίδα και πανίδα ενδιαιτήματα, που περιλαμβάνουν το θαλάσσιο πάγο, τούνδρα, λίμνες και τα εδάφη τύρφης(σαπισμένα χόρτα, φύλλα), εξαφανίζονται τις τελευταίες δεκαετίες, και μερικά χαρακτηριστικά αρκτικά είδη έχουν αρχίσει να παρακμάζουν. Οι αλλαγές στην αρκτική βιοποικιλότητα έχουν παγκόσμιες επιπτώσεις και επιπλέον δημιουργούν περισσότερες προκλήσεις για τους ανθρώπους που ζουν στην Αρκτική</p>
			<p id="p6">Η αναφορά για τη Βιοποικιλότητα της Αρκτικής σχετίζεται με τις επιπτώσεις της κλιματικής αλλαγής και άλλων παραγόντων στα καταφύγια των ζώων και των φυτών της Αρκτικής (The Arctic Biodiversity Trends -- 2010: Selected Indicators of Change report).</p>
			<p id="p7">Η αναφορά βασίζεται σε είκοσι δύο δείκτες και προσφέρει ένα γενικό πλάνο για τις τάσεις που παρατηρούνται στην Αρκτική βιοποικιλότητα σήμερα. Η πολική αρκούδα αποτελεί ένα από τα πιο γνωστά είδη που επηρεάζεται από τις αλλαγές στην Αρκτική, αλλά δεν είναι το μόνο. Οι δείκτες δείχνουν ότι η Αρκτική έχει αλλάξει δραματικά κατά τη διάρκεια των τελευταίων δεκαετιών και ότι τα μοναδικά ενδιαιτήματά της έχουν αρχίσει να εξαφανίζονται.</p>
			<p id="p8">Η αναφορά παρουσιάζει ένα ευρύ φάσμα αλλαγών για τα αρκτικά οικοσυστήματα καθώς και για τη βιοποικιλότητα.</p>
			<p id="p9">Οι πολικές αρκούδες εξαρτώνται από το θαλάσσιο πάγο για το ενδιαίτημα τους. Γι’ αυτό το λόγο είναι ιδιαιτέρως ευαίσθητες και εκτεθειμένες στις σημαντικές καταγεγραμμένες μειώσεις του θαλάσσιου καλύμματος πάγου σε τμήματα της Αρκτικής και στη λέπτυνση των μεγάλων πάγων. Έρευνες δείχνουν ότι ο αριθμός των πολικών αρκούδων έχει μειωθεί σημαντικά τα τελευταία χρόνια.</p>
			<p id="p10">Η βλάστηση που συγκροτεί τα οικοσυστήματα της τούνδρας- πολλά είδη γρασιδιού, βρύα, βούρλα και λειχήνες- αντικαθίστανται, σε μερικά μέρη, από είδη πιο νότιων τοποθεσιών όπως αειθαλή θαμνώδη βλάστηση.</p>
			<p id="p11">Ένα σημαντικό εύρημα της Αναφοράς είναι ότι η κλιματική αλλαγή φαίνεται να είναι ο πιο σημαντικός στρεσογόνος παράγοντας στην Αρκτική βιοποικιλότητα, αν και οι μολύνσεις, οι αλλαγές των ενδιαιτημάτων, η βιομηχανική ανάπτυξη και ο θερισμός συνεχίζουν να προκαλούν προβλήματα.</p>
			<p id="p12">Μεταφρασμένο-προσαρμοσμένο από:</p>
			<p id="p13">International Polar Year - Oslo Science Conference (2010, June 9). Rapid changes for Arctic flora and fauna. ScienceDaily. Retrieved June 14, 2010, from http://www.sciencedaily.com­ /releases/2010/06/100609094134.htm</p>
			<p id="p14">earthsos.gr/earthsos.blogspot.com</p>
			<p id="p15">Αναρτήθηκε από satel444 στις 18.7.09</p>
			<p id="p16">Παρακάτω βλέπετε φωτογραφίες οπτικοποίησης της λέπτυνσης του θαλάσσιου πάγου της Αρκτικής από το 2004 μέχρι το 2008. © NASA Goddard's Scientific Visualization Studio.</p>
			<p id="p17">Το άσπρο χρώμα υποδηλώνει τον παχύτερο πάγο(4-5 μέτρα) ενώ το βαθύ μπλε δείχνει τον λεπτότερο(0-1 μέτρο).</p>
			<p id="p18">earthsos.gr/earthsos.blogspot.com</p>
			<p id="p19">Αναρτήθηκε από satel444 στις 7.4.09</p>
			<p id="p20">Τα τελευταία δεδομένα από τη NASA και το κέντρο δεδομένων για τον πάγο και τα χιόνια των ΗΠΑ, στο πανεπιστήμιο του Κολοράντο δείχνουν τη συνέχισηα μιας δεκαετούς τάσης συρρίκνωσης της έκτασης πάγου στην Αρκτική, ενώ υπάρχουν νέα στοιχεία και για λέπτυνσή του.</p>
			<p id="p21">Οι ερευνητές, οι οποίοι παρακολουθούν την παγοκάλυψη της Αρκτικής θάλασσας με δορυφόρους από το 1979, βρήκαν ότι ο χειμώνας του 2008-09 είναι ο πέμπτος με τη μικρότερη παγοκάλυψη από τότε που ξεκίνησαν οι καταγραφές. Τα έξι γεγονότα με το λιγότερο πάγο στην Αρκτική σημειώθηκαν όλα τα τελευταία έξι χρόνια, σύμφωνα με τον ερευνητή Walt Meier από το πανεπιστήμιο του Colorado.</p>
			<p id="p22">«Η έκταση του πάγου είναι ένα σημαντικό μέτρο της υγείας της Αρκτικής, αλλά δίνει μόνο μια δυσδιάστατη εικόνα της παγοκάλυψης», εξηγεί ο Meier. «Το πάχος είναι επίσης σημαντικό, ειδικά το χειμώνα, καθώς αποτελεί τον καλύτερο γενικά δείκτη της υγείας της παγοκάλυψης. Καθώς η παγοκάλυψη στην Αρκτική λεπταίνει, γίνεται πιο ευαίσθητη στο καλοκαιρινό λιώσιμο».</p>
			<p id="p23">«Με τα νέα δεδομένα για την περιοχή και το πάχος του πάγου της Αρκτικής θάλασσας, μπορούμε να τώρα να καταλάβουμε καλύτερα την ευαισθησία της παγοκάλυψης σε αλλαγές του κλίματος», αναφέρει ο Ron Kwok από τη NASA.</p>
			<p id="p24">Μεταφρασμένο και προσαρμοσμένο από:</p>
			<p id="p25">University of Colorado at Boulder (2009, April 6). Arctic Literally On Thin Ice, According To New Satellite Data. ScienceDaily. Retrieved April 7, 2009, from http://www.sciencedaily.com­ /releases/2009/04/090406132602.htm</p>
			<p id="p26">earthsos.gr/earthsos.blogspot.com</p>
			<p id="p27">Αναρτήθηκε από satel444 στις 17.1.09</p>
			<p id="p28">Οι αλλαγές της θερμοκρασίας στην Αρκτική συμβαίνουν σε ένα μεγαλύτερο ποσοστό σε σχέση με άλλα μέρη του βόρειου ημισφαιρίου, και αυτό αναμένεται να συνεχιστεί στο μέλλον.</p>
			<p id="p29">Σαν αποτέλεσμα, οι παγετώνες και τα στρώματα πάγου λιώνουν, ο πάγος της θάλασσας υποχωρεί και η αύξηση των επιπέδων της στάθμης αναμένεται να συνεχιστεί.</p>
			<p id="p30">Μια νέα εκτενής επιστημονική σύνθεση των αρκτικών κλιμάτων του παρελθόντος δείχνει για πρώτη φορά την πολύπλοκη φύση του αρκτικού κλίματος.</p>
			<p id="p31">Η U.S Geological Survey καθοδήγησε αυτήν την νέα εκτίμηση, που είναι μια σύνθεση δημοσιευμένων επιστημονικών εργασιών και γράφτηκε από μια ομάδα κλιματικών επιστημόνων από τις ακαδημίες και την κυβέρνηση.</p>
			<p id="p32">Η επιτροπή της αναφοράς είναι το πρόγραμμα επιστήμης για την κλιματική αλλαγή των Η.Π.Α στο οποίο συνεισφέρουν 37 επιστήμονες από τις Ηνωμένες Πολιτείες, τη Γερμανία, τον Καναδά, το Ηνωμένο Βασίλειο και τη Δανία.</p>
			<p id="p33">Η νέα αναφορά βγάζει επίσης μερικά συμπεράσματα για την Αρκτική:</p>
			<p id="p34">Αν τα πάρουμε μαζί, το μέγεθος και η ταχύτητα της καλοκαιρινής απώλειας του πάγου της επιφάνειας της θάλασσας, κατά τις τελευταίες δεκαετίες είναι πολύ ασυνήθιστο συγκρινόμενο με προηγούμενα συμβάντα , χιλιάδες χρόνια πριν, λαμβάνοντας υπόψη ότι οι αλλαγές στην τροχιά της Γης αυτό το χρονικό διάστημα έχουν κάνει πιθανά την απώλεια πάγου της θάλασσας λιγότερη, όχι περισσότερη.</p>
			<p id="p35">Η αποδεκτή θέρμανση μερικών βαθμών κελσίου είναι πιθανόν να είναι αρκετή για να προκαλέσει την σχεδόν ολοκληρωτική εξαφάνιση του στρώματος πάγου της Γροιλανδίας, το οποίο θα αυξήσει τα επίπεδα στάθμης της θάλασσας κατά μερικά μέτρα.</p>
			<p id="p36">Το παρόν ποσοστό της ανθρωπογενής Αρκτικής θέρμανσης είναι συγκρίσιμο με κορυφαίο φυσικά ποσοστά που καταγράφηκαν από ανακατασκευές των κλιμάτων του παρελθόντος. Παρόλα αυτά, μερικές προσομοιώσεις των μελλοντικών ανθρωπογενών αλλαγών υπερβαίνουν την καταγεγραμμένη φυσική μεταβλητότητα.</p>
			<p id="p37">Το παρελθόν μας λέει ότι όταν οι ουδοί του κλιματικού συστήματος ξεπεραστούν, η κλιματική αλλαγή μπορεί να γίνει πολύ μεγάλη και πολύ γρήγορη. Δε μπορούμε να αποκλείσουμε την πιθανότητα ότι η επαγόμενη από τον άνθρωπο κλιματική αλλαγή θα πυροδοτήσει τέτοια φαινόμενα στο μέλλον.</p>
			<p id="p38">«Η αναφορά αυτή παρέχει την πρώτη εκτενή ανάλυση για τα πραγματικά δεδομένα που έχουμε όσον αφορά τις κλιματικές συνθήκες του παρελθόντος στην Αρκτική, με μετρήσεις από πυρήνες πάγου, στρώματα και άλλα εργαλεία της Γης που καταγράφουν τις θερμοκρασίες και άλλες συνθήκες», αναφέρει ο διευθυντής της USGS Mark Myers.</p>
			<p id="p39">Μεταφρασμένο και προσαρμοσμένο από:</p>
			<p id="p40">United States Geological Survey (2009, January 16). Arctic Heats Up More Than Other Places: High Sea Level Rise Predicted. ScienceDaily. Retrieved January 17, 2009, from http://www.sciencedaily.com­ /releases/2009/01/090116111135.htm</p>
			<p id="p41">earthsos.gr/earthsos.blogspot.com</p>
			<p id="p42">Αναρτήθηκε από satel444 στις 27.2.08</p>
			<p id="p43">Μετά από πολλά χρόνια σχεδιασμού και ανασκαφών, ο κόσμος έχει στη διάθεσή του τον πρώτο ασφαλή "καταψύκτη" που πρόκειται να χρησιμεύσει σαν αποθηκευτικός χώρος για εκατοντάδες χιλιάδες είδη σπόρων από όλες τις καλλιεργούμενες ποικιλίες του κόσμου. Η υπόγεια αυτή εγκατάσταση δημιουργήθηκε σε μια παγωμένη πλευρά ενός βουνού στα νησιά Svalbard της Νορβηγίας, στην Αρκτική. Όπως δήλωσε και ο πρωθυπουργός της Νορβηγίας η εγκατάσταση αυτή θα είναι η Κιβωτός του Νώε που θα μπορεί να εξασφαλίσει την βιολογική ποικιλότητα για πάντα. Με ισχυρό κλιματισμό η θερμοκρασία διατηρείται στους -18 βαθμούς Κελσίου, θερμοκρασία στην οποία οι σπόροι μπορούν να επιζήσουν μέχρι και μια χιλιετία. Το παγκόσμιο φυλάκιο σπόρων μπορεί να επιζήσει από κάθε είδους καταστροφή όπως για παράδειγμα από μια πυρηνική έκρηξη σε μια κοντινή περιοχή. Επίσης όσο και αν ανέβει η στάθμη των νερών το φυλάκιο θα μένει πάνω από αυτήν. Οι σπόροι θα αποθηκεύονται σε τρεις θαλάμους από τσιμέντο που θα βρίσκονται στο τέλος μια σήραγγας 120 μέτρων.</p>
			<p id="p44">earthsos.gr/earthsos.blogspot.com με πληροφορίες από New York Times, enn.com</p>
			<p id="p45">Originally uploaded by satel444</p>
			<p id="p46">Στο χαμηλότερο επίπεδο όλων των εποχών βρίσκονται οι πάγοι στην θάλασσα της Αρκτικής ενώ η τάση είναι να συνεχιστεί η υποβάθμιση του περιβάλλοντος, που αποδίδεται στο φαινόμενο του θερμοκηπίου, σύμφωνα με ερευνητές του αμερικανικού Εθνικού Κέντρου Στοιχείων για τα Χιόνια και τους Πάγους, που εδρεύει στο Κολοράντο των ΗΠΑ. Συγκεκριμένα, οι επιστήμονες διαπιστώνουν ότι αυτή την εβδομάδα το λιώσιμο των πάγων έγινε με τον ταχύτερο ρυθμό που έχει καταγραφεί έως τώρα. "Πρόκειται για τη μεγαλύτερη υποχώρηση από το προηγούμενο ρεκόρ, που είχαμε το 2005, κάτι που προκαλεί κατάπληξη", δήλωσε ο ερευνητής Ουόλτ Μάγιερ.</p>
			<p id="p47">Οττάβα,</p>
			<p id="p48">Ερευνητές από τις ΗΠΑ και τον Καναδά προσγειώθηκαν σε ένα γιγάντιο παγόβουνο που αποκολλήθηκε από την Αρκτική και εγκατέστησαν ραδιοφάροους ώστε να παρακολοθούν την αργή του μετακίνηση προς την Αλάσκα.</p>
			<p id="p49">Όπως αναφέρει το Γαλλικό Πρακτορείο Ειδήσεων, το Νησί Πάγου Αϊλς, με μήκος 16 χλμ και πλάτος πέντε, αποκολλήθηκε από το νησί Έλσμιρ του Καναδά, κοντά στη Γροιλανδία, τον Αύγουστο του 2005. Οι ερευνητές το εντόπισαν μόλις στα τέλη του 2006.</p>
			<p id="p50">Η αποκόλληση ήταν τόσο βίαιη ώστε οι δονήσεις καταγράφηκαν από σεισμογράφους 250 χλμ μακριά, ωστόσο κανείς δεν γνώριζε τι τις είχε προκαλέσει.</p>
			<p id="p51">Ο γεωγράφος Λουκ Κόπλαντ του Πανεπιστημίου της Οτάβα μπόρεσε να αναπαραστήσει το φαινόμενο χρησιμοποιώντας δεδομένα από τους σεισμογράφους και δορυφόρους.</p>
			<p id="p52">Την περασμένη Τρίτη, ο Κόπλαντ και ο συνάδελφός του Ντέρεκ Μίλερ του Πανεπιστημίου της Αλάσκα προσγειώθηκαν στο Νησί Πάγου Αϊλς και τοποθέτησαν πάνω τους ραδιοφάρους που παρακολουθούνται από δορυφόρους.</p>
			<p id="p53">Το παγόβουνο φαίνεται να έχει μετακινηθεί νότια λιγότερο από 100 χλμ από τότε που δημιουργήθηκε.</p>
			<p id="p54">Τον περασμένο Δεκέμβριο, όταν είχε ανακοινωθεί η ανακάλυψη του παγόβουνου, ο Κόπλαντ είχε δηλώσει ότι το Αϊλς αντιστοιχεί «στη μεγαλύτερη απώλεια πάγου [από την Αρκτική] τα τελευταία 25 χρόνια».</p>
			<p id="p55">Ο επιστήμονας ανησυχεί τώρα ότι λόγω της παγκόσμιας θέρμανσης οι πέντε παγετώνες του νησιού Ελσμιρ δεν θα μπορούν να αναγεννώνται, όπως συνέβαινε στο παρελθόν, και θα καταρρεύσουν μέσα στον ωκεανό.</p>
			<p id="p56">Η θερμοκρασία στην Αρκτική αυξάνεται με ρυθμό δύο φορές ταχύτερο απ΄ότι στον υπόλοιπο πλανήτη και ο ΟΗΕ έχει προειδοποιήσει ότι έως το 2100 οι επιπλέοντες πάγοι στην περιοχή θα εξαφανίζονται εντελώς τα καλοκαίρια.</p>
			<p id="p57">πηγή: Newsroom ΔΟΛ</p>
			<p id="p58">Επισκεφτείτε το νέο portal για την κλιματική αλλαγή:</p>
			<p id="p59">Mάθετε πρώτοι τα νέα του πλανήτη μας</p>
			<p id="p60">Σε reader</p>
			<p id="p61">Θέματα</p>
		</body>
	</text>
</cesDoc>
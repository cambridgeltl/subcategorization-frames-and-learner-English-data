May 21, 2009 | Popularity: 6% [ ? ]
Περιβάλλον- Ενέργεια- Οικολογία.
Ο ποταμός Buriganga που ρέει από την πόλη Dhaka παρουσιάζει τεράστια ρύπανση λόγω των βιομηχανικών και αστικών αποβλήτων που καταλήγουν στα νερά του.
Το οικοσύστημα του ποταμού έχει καταστραφεί και όλα τα ψάρια έχουν πεθάνει εξ αιτίας της ρύπανσης των υδάτων του, δήλωσε ο Ainun Nishat κορυφαίος περιβαλλοντολόγος.
Τα ύδατα του ποταμού είναι τόσο μολυσμένα που έχει καταστραφεί όλη η ιχθυοπανίδα και η δυσοσμία από την απόρριψη των βιομηχανικών και οικιακών αποβλήτων είναι τόσο έντονη που δεν μπορεί κανείς να διασχίσει το ποταμό κωπηλατώντας.
Ο ποταμός διασχίζει τη πόλη Dhaka που έχει 12  εκατομμύρια κατοίκους και εξαρτάται κατά ένα μεγάλο μέρος από τα ύδατα του ποταμού λόγω της υδροδότησης, της αλιείας και της μεταφοράς εμπορευμάτων.
Η άσχημη κατάσταση που επικρατεί στον ποταμό συμβολίζει μια γενικότερη κατάσταση των ποταμών του Bangladesh.
To Bangladesh έχει περίπου 230  μικρούς και μεγάλους ποταμούς και ένα μεγάλο μέρος των κατοίκων της χώρας, περίπου 140  εκατομμύρια άνθρωποι, εξαρτώνται από τους ποταμούς για τη διαβίωση τους και για την μεταφορά τους.
Οι ερευνητές δηλώνουν ότι πολλοί από τους ποταμούς παρουσιάζουν αυξημένη μείωση των υδάτων τους ή αυξημένη ρύπανση ή καταπατώνται από τους κατοίκους.
Μια μελέτη της Παγκόσμιας Τράπεζας δείχνει ότι 4 από τους πιο σημαντικούς ποταμούς της πόλης Dhaka, ο Buriganga, ο Shitalakhya, ο Turag και ο Balu, δέχονται 1,5  εκατομμύρια κυβικά μέτρα υγρά απόβλητα  από 7,000  βιομηχανικές μονάδες και 0,5  εκατομμύριο κυβικά μέτρα από άλλες πηγές.
Δυστυχώς η κατάσταση που επικρατεί έχει πάρει τραγικές διαστάσεις λόγω της καταπάτησης, της απόρριψης των βιομηχανικών και των οικιακών αποβλήτων δηλώνει ο καθηγητής Abdullah Abu Saeed, που πραγματοποιεί εκστρατεία για το ποταμό Buriganga.
Η ρύπανση των υδάτων του ποταμού οφείλεται σε ένα μέρος και από τα βυρσοδεψία που υπάρχουν στη περιοχή. Η κυβέρνηση έχει αρχίσει να παίρνει μέτρα για την μετακίνηση των βυρσοδεψιών μακριά από το ποταμό.
Οι περιβαλλοντικές ομάδες υποστηρίζουν ότι θα πρέπει να ληφθούν αυστηρά μέτρα καθώς ο ποταμός Buriganaga ήταν γνωστός για τις θεαματικές κρουαζιέρες και τώρα η ρύπανση των υδάτων του τον έχει καταστρέψει τελείως.
Popularity: 6% [ ? ]
Website

May 18, 2009 | Popularity: 5% [ ? ]
Περιβάλλον- Ενέργεια- Οικολογία.
Οι καταναλώτριες χώρες θα πρέπει να αναλάβουν την ευθύνη για τις εκπομπές του διοξειδίου του άνθρακα και όχι οι κατασκευαστικές χώρες, δηλώνει η Κίνα.
Η σκληρή θέση της Κίνας θα μπορούσε να είναι εμπόδιο για την αμερικάνικη συμφωνία στη διάσκεψη της Κοπεγχάγης για τη κλιματική αλλαγή το Δεκέμβριο.
Η Κίνα είναι η πρώτη στον κόσμο σε εκπομπές του διοξειδίου του άνθρακα και φαίνεται να είναι εμπόδιο για τη κυβέρνηση Ομπάμα και για άλλα αναπτυγμένα έθνη, δεδομένου ότι αναζητούν να βρουν ένα κοινό σημείο μπροστά στη κρίσιμη διάσκεψη της Κοπεγχάγης.
Ο Μπάρακ Ομπάμα έχει επισημάνει την ετοιμότητα του να συμμετέχει σε μια διεθνή συμφωνία για τη μείωση των εκπομπών του διοξειδίου του άνθρακα στις συζητήσεις στη Κοπεγχάγη.
Μια συμφωνία μεταξύ Κίνας και Αμερικής θα βοηθούσε πάρα πολύ στις συζητήσεις που θα γίνουν για την κλιματική αλλαγή.
Η Κίνα προσπέρασε τις ΗΠΑ στις εκπομπές του CO2 το 2006 και η εξάρτηση της στο λιθάνθρακα φαίνεται ότι θα κρατήσει για δεκαετίες.
Η Κίνα είναι μια αναπτυσσόμενη χώρα και παράγει προϊόντα τα οποία καταναλώνονται από άλλες χώρες.  Το μερίδιο ευθύνης για τις εκπομπές του διοξειδίου του άνθρακα θα πρέπει να ληφθεί από τις καταναλωτικές χώρες, υποστηρίζει ο Li Gao, διευθυντής του τμήματος Κλιματικής Αλλαγής.
Πρόσθεσε ότι το 15% με 25% των παγκόσμιων εκπομπών που ευθύνονται για το φαινόμενο του θερμοκηπίου, προκύπτει από τις βιομηχανικές εξαγωγές.
Πολλά πρόσφατα ακαδημαϊκά έγγραφα έχουν σημειώσει ότι τα ευρωπαϊκά κράτη έχουν μεταφέρει τις εκπομπές αερίων του θερμοκηπίου και άλλες μορφές ρύπανσης στα αναπτυσσόμενα κράτη αντί να τα αντιμετωπίσουν..
Σύμφωνα με το Διεθνές Κέντρο για την Κλιματική και Περιβαλλοντική Έρευνα στο Όσλο, το ένα τρίτο όλων των κινέζικων εκπομπών CO2 συνδέεται με τις εξαγωγές, με 9% που προκαλούνται από τις εξαγωγές στις ΗΠΑ και 6% από την παραγωγή αγαθών για την Ευρώπη.
Ο Karl Hallding του Περιβαλλοντικού Ινστιτούτου της Στοκχόλμης δήλωσε ότι μια μετατόπιση σε ένα καταναλωτικό σύστημα θα άξιζε το κόπο. Το επιχείρημα έχει νόημα καθώς έχει συζητηθεί με οικονομολόγους και θα ήταν καλύτερα αν οι εκπομπές των αερίων προέρχονταν από τις καταναλωτικές χώρες. Αυτό θα παρείχε τα κίνητρα για να διατεθούν χρήματα για τη μείωση των εκπομπών αερίων στις χώρες παραγωγής.
Η Κίνα υποστηρίζει ότι τα πλούσια έθνη θα πρέπει να συμβάλλουν περισσότερο επειδή έχουν μεγάλη ευθύνη για τις εκπομπές διοξειδίου του άνθρακα και την ατμοσφαιρική ρύπανση κατά τη διάρκεια των προηγούμενων δύο αιώνων.
Popularity: 5% [ ? ]
Website

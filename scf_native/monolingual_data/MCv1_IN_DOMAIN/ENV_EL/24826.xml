<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>
Αρχείο από 28 Σεπτεμβρίου 2008
</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>
Αρχείο από 28 Σεπτεμβρίου 2008
</title>
						<author></author>
						<imprint>
							<publisher></publisher>
							<pubDate>2010-09-01 18:03:57.0</pubDate>
							<eAddress>http://sdappe-kimis.pblogs.gr/2008/20080928.html</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="el"/>
			</langUsage>
			<textClass>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/ENV_EL/24826.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">ένα κείμενο του Νίκου Δήμου για τη σχέση μας με τα ζώα</p>
			<p id="p2">(πηγή: Σερβιτόρος της Εύβοιας, http://www.servitoros.gr/news/view.php/19967/ )</p>
			<p id="p3">Ο Υπουργός ΠΕΧΩΔΕ κ. Γιώργος Σουφλιάς υπέγραψε Απόφαση Έγκρισης Περιβαλλοντικών Όρων (ΑΕΠΟ) με την οποία αναθεωρούνται οι περιβαλλοντικοί όροι λειτουργίας της Γενικής Μεταλλευτικής και Μεταλλουργικής Ανωνύμου Εταιρείας 'ΓΜΜΑΕ ΛΑΡΚΟ' και επιβάλλεται η εφαρμογή των Βέλτιστων Διαθέσιμων Τεχνικών στα πλαίσια εφαρμογής της οδηγίας 96/61/ΕΚ σχετικά με την ολοκληρωμένη πρόληψη και έλεγχο της ρύπανσης (IPPC).</p>
			<p id="p4">Το εν λόγω σχέδιο ΑΕΠΟ περιλαμβάνει τα κατάλληλα προληπτικά αντιρρυπαντικά μέτρα και τις οριακές τιμές εκπομπής με βάση τα Κείμενα Αναφοράς των Βέλτιστων Διαθέσιμων Τεχνικών (ΒΑΤ Reference Documents - BREFs) που έχουν εκδοθεί από το Ευρωπαϊκό Γραφείο ΙPPC για τη βιομηχανία μη σιδηρούχων μετάλλων και για λοιπές εγκαταστάσεις/συστήματα, που βρίσκουν εφαρμογή σε διάφορους βιομηχανικούς κλάδους όπως: α) τα συστήματα ψύξης, β) η αποθήκευση υλικών, γ) οι εγκαταστάσεις διαχείρισης αποβλήτων, δ) τα συστήματα παρακολούθησης και ελέγχου.</p>
			<p id="p5">Ειδικότερα αναφέρεται ότι μεταξύ των άλλων μέτρων έχουν τεθεί:</p>
			<p id="p6">1. Αμεση αντικατάσταση της υφιστάμενης μονάδας υγρής αποκονίωσης στην Περιστροφική Κάμινο (Π/Κ) 1 και χρονοδιάγραμμα για την αντικατάσταση των υφιστάμενων μονάδων υγρής αποκονίωσης στις Π/Κ 2 και 3 από συστήματα ξηρής αποκονίωσης, τεχνολογίας τύπου σακόφιλτρων ή ηλεκτρόφιλτρων, ώστε να μειωθούν οι εκπομπές σκόνης και να επιτυγχάνεται η μέση ημερήσια τιμή των 40 mg/Nm3 για τα αιωρούμενα σωματίδια. Ανακαίνιση της μονάδας ηλεκτροστατικών φίλτρων της Π/Κ 4 μέχρι 31.12.08.</p>
			<p id="p7">2. Αναβάθμιση του συστήματος διακίνησης σκόνης από τις εγκαταστάσεις αποκονίωσης των Π/Κ προς τη μονάδα σφαιροποίησης (pelletizing) μέχρι τις 31.12.08.</p>
			<p id="p8">3. Χρονοδιάγραμμα για την εγκατάσταση απορροφητήρων σκόνης στην αίθουσα των ηλεκτροκαμίνων (Η/Κ) καθώς και μονάδας αποκονίωσης ξηρού τύπου στις Η/Κ. (οξείδιο του αζώτου)</p>
			<p id="p9">4. Χρονοδιάγραμμα για την εγκατάσταση στις καμινάδες των Π/Κ, των Η/Κ και των μεταλλακτών (Μ/Τ) συστημάτων συνεχούς μέτρησης και ηλεκτρονικής καταγραφής των αιωρούμενων σωματιδίων, SO2(διοξείδιο του θείου) και NOX. (οξείδιο του αζώτου).</p>
			<p id="p10">5. Περιοδική παρακολούθηση των βαρέων μετάλλων στα αέρια απόβλητα των Π/Κ, των Η/Κ και των Μ/Τ.</p>
			<p id="p11">6. Υποχρέωση εγκατάστασης και λειτουργίας τουλάχιστον ενός σταθερού σταθμού μέτρησης αιωρούμενων σωματιδίων (PM10), SO2 και Ni (νικέλιο), εγκατεστημένου κατάντι του ανέμου ως προς το μεταλλουργικό συγκρότημα της εταιρείας 'ΓΜΜΑΕ ΛΑΡΚΟ' στην πλησιέστερη οικιστική περιοχή.</p>
			<p id="p12">7. Υποχρέωση διενέργειας ενδεικτικών μετρήσεων, τέσσερις φορές το έτος (εποχιακά), διάρκειας 15 ημερών έκαστη σε γειτονικές αστικές περιοχές (π.χ. Λάρυμνα, Μαρτίνο, Μαλεσίνα) κυρίως για τα αιωρούμενα σωματίδια (PM10, PM2,5) και τα μέταλλα (νικέλιο, αρσενικό, κάδμιο, υδράργυρο).</p>
			<p id="p13">8. Υποχρέωση υποβολής αναθεωρημένης μελέτης επεξεργασίας και διάθεσης των υγρών αποβλήτων που προκύπτουν από την κοκκοποίηση της σκωρίας Η/Κ ώστε να βελτιστοποιηθεί η διαδικασία επεξεργασίας τους και να επιτυγχάνεται η οριακή τιμή των αιωρούμενων στερεών στα υγρά απόβλητα, καθώς και μελέτης διαχείρισης των ομβρίων υδάτων τόσο της βιομηχανικής εγκατάστασης όσο και των λιμενικών εγκαταστάσεων, στην οποία να προβλέπεται η κατασκευή κατάλληλου δικτύου συλλογής τους, τυχόν επεξεργασίας και απορροής τους με σκοπό την αποφυγή διάθεσης επιβαρημένων επιφανειακών απορροών στο περιβάλλον.</p>
			<p id="p14">9. Υποχρέωση υποβολής Τεχνικής Μελέτης Περιβαλλοντικής Αποκατάστασης των χώρων αποθήκευσης της σκόνης που παρήχθη κατά τα προηγούμενα έτη, έχει συγκεντρωθεί σε χώρο εντός του γηπέδου της εγκατάστασης και έχει καλυφθεί με τεχνητή χλόαση, με σκοπό τη χορήγηση σχετικής άδειας περιβαλλοντικής αποκατάστασης.</p>
			<p id="p15">10. Όροι και μέτρα για την λειτουργία των υφιστάμενων λιμενικών εγκαταστάσεων και των υδροληψιών.</p>
			<p id="p16">Δύο ενδιαφέρουσες ειδήσεις από τον Σερβιτόρο της Εύβοιας που αφορούν την ΛΑΡΚΟ και την σχέση της με τους εργαζομένους σε αυτήν.</p>
			<p id="p17">Από αυτήν την εταιρία που αφήνει ανασφάλιστους τους εργαζομένους της περιμένουν δουλειά οι Ευβοείς και ιδίως οι Κουμιώτες;</p>
			<p id="p18">----------</p>
			<p id="p19">Ζημιώνεται το ΙΚΑ από την ΛΑΡΚΟ</p>
			<p id="p20">Η Ένωση Εργαζομένων των Μεταλλείων Ευβοίας της εταιρίας "ΛΑΡΚΟ", με επιστολή της στο Διευθυντή του ΙΚΑ Χαλκίδας, καταγγέλλει ότι ενώ το ΙΚΑ βεβαίωσε ότι παράνομα η ΛΑΡΚΟ για τους εργαζόμενους με Δελτίο Παροχής Υπηρεσιών πληρώνει ΤΕΒΕ και όχι ΙΚΑ, συνεχίζουν να υπάρχουν εργαζόμενοι με Δελτίο Παροχής Υπηρεσιών. Αναλυτικά η επιστολή:</p>
			<p id="p21">Περλεπέ: "Επιλεκτική αντιμετώπιση των εργαζομένων στη ΛΑΡΚΟ από το ΙΚΑ"</p>
			<p id="p22">" ... Μολονότι υπάρχει απόφαση του ΙΚΑ, σύμφωνα με την οποία η ΛΑΡΚΟ οφείλει να ασφαλίζει όλους τους εργαζομένους στο Ίδρυμα Κοινωνικών Ασφαλίσεων, η Εταιρεία συνεχίζει να απασχολεί μεγάλο αριθμό εργαζομένων με Δελτία Παροχής Υπηρεσιών και να μην τους μονιμοποιεί.</p>
			<p id="p23">Σε ελέγχους που διενήργησε ο ασφαλιστικός Οργανισμός, κατέγραψε 38 τέτοιους εργαζόμενους, όμως παρέλειψε να περιλάβει στην καταγραφή περίπου 70, με δεκαετή μάλιστα προϋπηρεσία, που πληρώνουν ασφαλιστικές εισφορές στο ΤΕΒΕ... "</p>
			<p id="p24">Από το πολύ ενδιαφέρον σημερινό άρθρο της εφημερίδας ΤΑ ΝΕΑ ( http://www.tanea.gr/default.asp?pid=2&amp;ct=1&amp;artId=1401877 ). Μια απόδειξη για τις θέσεις του ΣΔΑΠΠΕ και του Δικτύου Κινήσεων Πολιτών και Συλλόγων για το Περιβάλλον του Νομού Ευβοίας (δέστε την χθεσινή ανακοίνωση για τις νέες μονάδες ηλεκτροπαραγωγής στο Αλιβέρι).</p>
			<p id="p25">---------------</p>
			<p id="p26">Έξαρση κρουσμάτων καρκίνου και νόσων που σχετίζονται με τα μικροσωματίδια</p>
			<p id="p27">ΡΕΠΟΡΤΑΖ: Χάρης Καρανίκας</p>
			<p id="p28">Ένα δεύτερο Θριάσιο δημιουργείται στο Αλιβέρι. Αυτό προκύπτει από την πρώτη συστηματική μελέτη της ατμοσφαιρικής ρύπανσης που άρχισε να διεξάγεται πριν από λίγους μήνες και στην οποία τα φονικά μικροσωματίδια καταγράφουν τιμές- ρεκόρ. Την ίδια ώρα η ΔΕΗ σχεδιάζει τη δημιουργία νέας μονάδας παραγωγής ρεύματος που θα καίει λιθάνθρακα. Αυξημένες εμφανίζονται και οι συγκεντρώσεις βαρέων μετάλλων στη θάλασσα.</p>
			<p id="p29">«Στην περιοχή μας παρατηρούνται αυξημένα κρούσματα σκλήρυνσης κατά πλάκας, εμφραγμάτων, εγκεφαλικών, αναπνευστικών προβλημάτων αλλά και καρκίνου. Για παράδειγμα, τα κρούσματα σκλήρυνσης κατά πλάκας σε πληθυσμό 10.000 ανθρώπων, δηλαδή όσοι οι κάτοικοι της περιοχής, θα έπρεπε θεωρητικά να μετριούνται στα δάχτυλα. Εδώ εμείς έχουμε δεκάδες. Επίσης,</p>
			<p id="p30">SΟS ΑΠΟ ΤΟΥΣ ΕΙΔΙΚΟΥΣ</p>
			<p id="p31">Οι πρώτες μετρήσεις του ΕΜΠ δείχνουν επιβάρυνση της ατμόσφαιρας πολύ πάνω από τα όρια</p>
			<p id="p32">ανησυχητική είναι η αύξηση κρουσμάτων αναπνευστικών προβλημάτων- ρινίτιδες, βρογχίτιδεςστα παιδιά. Γι΄ αυτό πρέπει να γίνει οπωσδήποτε επιδημιολογική μελέτη», λέει στα «ΝΕΑ» ο ιατρός στο Αλιβέρι Βασίλης Ντόβολης.</p>
			<p id="p33">Η περιβαλλοντική επιβάρυνση του Αλιβερίου άρχισε πριν από μισό αιώνα και έκτοτε συνεχίζεται. Στην αρχή ήταν το ορυχείο λιγνίτη και ο λιγνιτικός σταθμός ηλεκτροπαραγωγής, έπειτα ο σταθμός που λειτουργεί με μαζούτ, κι αργότερα η τσιμεντοβιομηχανία και άλλα εργοστάσια που έχουν εγκατασταθεί στην περιοχή ανάμεσα σε σπίτια, καθώς δεν υπήρξε ποτέ χωροταξικός σχεδιασμός.</p>
			<p id="p34">Νέος σταθμός</p>
			<p id="p35">Σύμφωνα με περιβαλλοντικές οργανώσεις, η λειτουργία ενός νέου σταθμού ισχύος 800 ΜW που θα καίει λιθάνθρακα θα απελευθερώνει στον αέρα της περιοχής περίπου 336 τόνους αιωρούμενων σωματιδίων, 3,4 εκατομμύρια τόνους οξειδίων του αζώτου, 2,3 εκατομμύρια τόνους διοξειδίου του θείου και 4,6 εκατομμύρια τόνους διοξειδίου του άνθρακα.</p>
			<p id="p36">Μόλις τον περασμένο Ιούνιο, ο καθηγητής του Εθνικού Μετσόβιου Πολυτεχνείου κ. Αλέξης Παπαγιάννης άρχισε να καταγράφει τις συγκεντρώσεις των μικροσωματιδίων στο Αλιβέρι. Τα ευρήματά του είναι συγκλονιστικά: μόνο μέσα στον Αύγουστο, ο σταθμός μετρήσεων κατέγραψε υπερτετραπλάσιες συγκεντρώσεις από τα προτεινόμενα όρια στα ΡΜ 2,5, τα οποία αποκαλούνται και «φονικά» μικροσωματίδια, αφού λόγω της μικρής διαμέτρου τους εισχωρούν στις κυψελίδες των πνευμόνων και περνούν στο αίμα. Σύμφωνα δε με έρευνες που έχουν πραγματοποιηθεί στην Ελλάδα, υπολογίζεται ότι αν οι ετήσιες συγκεντρώσεις των φονικών μικροσωματιδίων δεν ξεπερνούσαν τα 15 μικρογραμμάρια, θα αποφεύγονταν περίπου 2.700 θάνατοι.</p>
			<p id="p37">Πνευμονοπάθειες</p>
			<p id="p38">«Τα στοιχεία από το Κέντρο Υγείας της περιοχής δείχνουν ότι κατά την περίοδο του Αυγούστου που παρατηρήθηκαν αυξημένες συγκεντρώσεις ΡΜ 2,5, είχαμε και έξαρση σε πνευμονοπάθειες και καρδιακά επεισόδια», λέει στα «ΝΕΑ» ο πνευμονολόγος κ. Γ. Κουλούρης, ο οποίος συνεργάζεται με τον καθηγητή Πολυτεχνείου κ. Παπαγιάννη στην ανάλυση της ατμοσφαιρικής ρύπανσης του Αλιβερίου. «Ιδιαίτερη εντύπωση μάς έχει προκαλέσει το γεγονός ότι συγκεκριμένες ημέρες καταγράφεται αύξηση των μικροσωματιδίων κατά τις νυχτερινές ώρες- από τα μεσάνυχτα έως τις 4 τα ξημερώματα. Προς το παρόν υποπτευόμαστε ότι είτε οι βιομηχανίες αλλάζουν καύσιμο είτε δεν λειτουργούν τα φίλτρα του σταθμού. Από τα αποτελέσματα των μετρήσεων προκύπτει ότι έχουμε δύο τουλάχιστον ρυπογόνες βιομηχανίες η μία είναι η ΑΓΕΤ και η άλλη ο σταθμός της ΔΕΗ. Λόγω δε της μορφολογίας της περιοχής- λεκάνη, η οποία δεν αερίζεται εύκολα- το ενδεχόμενο να εγκατασταθεί εδώ λιθανθρακικός σταθμός μεγάλης ισχύος θα επιβάρυνε ακόμα περισσότερο την κατάσταση», συμπληρώνει ο κ. Κουλούρης.</p>
			<p id="p39">[ ΓΝΩΜΗ ] Πολίτες β΄ κατηγορίας</p>
			<p id="p40">Του Αχιλλέα Πληθάρα</p>
			<p id="p41">Στην Ελλάδα υπάρχουν ακόμα πολίτες β΄ κατηγορίας. Σε αυτήν ανήκουν, δυστυχώς ακόμα, οι κάτοικοι του Αλιβερίου που μεγαλώνουν τα παιδιά τους ανάμεσα σε τσιμινιέρες, τσιμεντάδικα, ρύπους και απόβλητα. Είναι οι άνθρωποι που βλέπουν να απομακρύνονται τα όνειρά τους για καθαρότερο μέλλον και καλύτερη υγεία, παρατηρώντας κάποιες τουλάχιστον περίεργες μεθοδεύσεις για κατασκευή μονάδας λιθάνθρακα από τη ΔΕΗ, με την ανοχή της Ρυθμιστικής Αρχής Ενέργειας (ΡΑΕ) και της Κτηματικής Εταιρείας Δημοσίου (ΚΕΔ). Η ΚΕΔ μάλιστα εμφανίζεται πρόθυμη να παραχωρήσει συγκεκριμένη έκταση στη ΔΕΗ για την κατασκευή της μονάδας. Πρόκειται όμως για μια έκταση που η ΚΕΔ είχε προ ολίγων ετών παραχωρήσει στους πολίτες του Αλιβερίου για τη δημιουργία σχολείου και έργων πρασίνου. Κάρβουνο λοιπόν αντί για πράσινο, με συνοπτικές διαδικασίες εις βάρος του περιβάλλοντος, της υγείας και της ηθικής.</p>
			<p id="p42">Ο Αχιλλέας Πληθάρας είναι υπεύθυνος εκστρατειών του WWF Ελλάς και συντονιστής της Συμμαχίας Ενάντια στον Λιθάνθρακα</p>
			<p id="p43">«Δεν κάπνισα ποτέ και έχω καρκίνο στον πνεύμονα»</p>
			<p id="p44">«ΣΤΗΝ ΟΙΚΟΓΕΝΕΙΑ μου δεν υπάρχει ιστορικό καρκίνου. Δεν κάπνιζα, γενικότερα πρόσεχα τη διατροφή μου και δεν έκανα καταχρήσεις. Από το 2001, οπότε και μου διέγνωσαν καρκίνο του πνεύμονα, συνεχώς σκέφτομαι ότι μπορεί να μου έχει προκληθεί από τη ρύπανση που έχουμε στο Αλιβέρι. Δεν μπορώ να το αποδείξω, όμως όλο και περισσότεροι συντοπίτες μου αντιμετωπίζουν προβλήματα υγείας- και αυτό δεν το λέω μόνο εγώ, αλλά και οι γιατροί».</p>
			<p id="p45">Πιθανότατα η κ. Σοφία Μολέ, που διαμένει εδώ και χρόνια στο Αλιβέρι, να μην καταφέρει ποτέ να μάθει αν ο καρκίνος από τον οποίο πάσχει οφείλεται στην περιβαλλοντική ρύπανση. Για να έχει έστω και μια εικόνα για το τι μπορεί να της προκάλεσε τη συγκεκριμένη ασθένεια θα έπρεπε να γίνει στην περιοχή μια επιδημιολογική μελέτη- η οποία όμως ακόμη αν αρχίσει σήμερα θα διαρκέσει τουλάχιστον πέντε με δέκα χρόνια.</p>
			<p id="p46">Εκτός ορίων και τα δηλητήρια στη θάλασσα</p>
			<p id="p47">«ΑΝ ΠΡΟΧΩΡΗΣΟΥΝ τα σχέδια της ΑΓΕΤ για την καύση του RDF, του υλικού που προκύπτει από την επεξεργασία των σκουπιδιών στα Λιόσια, είναι πολύ πιθανό να έχουμε και απελευθέρωση διοξινών», επισημαίνει ο ιατρός Βασίλης Ντόβολης, εξηγώντας ότι στις συγκεκριμένες εγκαταστάσεις είναι δύσκολο να επιτευχθούν θερμοκρασίες καύσης ώστε να μην εκλύονται οι επικίνδυνες ουσίες.</p>
			<p id="p48">Σύμφωνα με μελέτη του ΑΠΘ, στην περιοχή κολύμβησης του Αλιβερίου οι τιμές του νικελίου ανέρχονται σε 84 μικρογραμμάρια ανά λίτρο θαλασσινού νερού, ενώ στην περιοχή παλαιών αποθέσεων φτάνει τα 194 μικρογραμμάρια- το όριο είναι 74. Παλαιότερη έρευνα του Πανεπιστημίου Πατρών στην παράκτια ζώνη του Αλιβερίου εντόπισε αυξημένες συγκεντρώσεις νικελίου, καδμίου, μολύβδου και χρωμίου.</p>
			<p id="p49">Από το Δικτύο Κινήσεων Πολιτών και Συλλόγων για το Περιβάλλον του Νομού Ευβοίας:</p>
			<p id="p50">Προς το Δημοτικό Συμβούλιο Δήμου Ταμυναίων</p>
			<p id="p51">1. Η περιοχή είναι ήδη πολύ επιβαρυμένη περιβαλλοντικά και έχει πληρώσει ήδη πολύ βαρύ τίμημα</p>
			<p id="p52">2. Η ρύπανση που θα δημιουργηθεί στην περιοχή και στον Ευβοϊκό Κόλπο από τον λιθάνθρακα αφορά όλους μας γιατί πλέον η γη είναι το κοινό σπίτι όλων μας.</p>
			<p id="p53">3. Η Ελλάδα έχει δεσμευτεί να μειώσει τις εκπομπές αερίων του θερμοκηπίου κατά 20% μέχρι το 2020 σε σχέση με το έτος 2005 ενώ οι μονάδες λιθάνθρακα θα επιδεινώσουν το πρόβλημα.</p>
			<p id="p54">4. Ο λιθάνθρακας είναι εξαιρετικά ρυπογόνο καύσιμο και οι χώρες της Ευρωπαϊκής Ένωσης τον απορρίπτουν.</p>
			<p id="p55">5. Η τοπική κοινωνία δέχεται ως εναλλακτική λύση τη λιγότερο ρυπογόνα μονάδα φυσικού αερίου αντί για την λιθανθρακική όπως αρχικά είχε εξαγγείλλει η ΔΕΗ.</p>
			<p id="p56">Καλούμε το Δημοτικό Συμβούλιο Ταμυναίων να εκφράσει την ριζική αντίθεσή του στη μονάδα λιθάνθρακα και να μην επιτρέψει τα ρυπογόνα σχέδια να υλοποιηθούν σε οικόπεδο που ανήκει στο Δήμο Ταμυναίων.</p>
			<p id="p57">Κίνηση για την επανοικειοποίηση της υγείας</p>
			<p id="p58">Κοινό Ευβοέων</p>
			<p id="p59">Σύλλογος Περιβάλλοντος Μεσσαπίων «ΤΑΝΑΪΣ»</p>
			<p id="p60">Σύλλογος Περιβάλλοντος Κορασίδας «Ο ΑΙΟΛΟΣ»</p>
			<p id="p61">Πελοπόννησος - Στούπα</p>
		</body>
	</text>
</cesDoc>
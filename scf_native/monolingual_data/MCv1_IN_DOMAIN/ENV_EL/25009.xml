<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>
εξελίξεις στον Ασωπό και την Μεσσαπία 21/3 έως 3/5/10
</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>
εξελίξεις στον Ασωπό και την Μεσσαπία 21/3 έως 3/5/10
</title>
						<author></author>
						<imprint>
							<publisher></publisher>
							<pubDate>2010-09-01 18:03:57.0</pubDate>
							<eAddress>http://sdappe-kimis.pblogs.gr/2010/05/exelixeis-ston-aswpo-kai-thn-messapia-21-3-ews-3-5-10.html</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="el"/>
			</langUsage>
			<textClass>
				<keywords>
					<keyTerm>νερο</keyTerm>
					<keyTerm>ρύπανση</keyTerm>
					<keyTerm>ασωποσ</keyTerm>
					<keyTerm>περιβάλλοντικό δίκτυο εύβοιας</keyTerm>
					<keyTerm>μεσσαπία</keyTerm>
				</keywords>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/ENV_EL/25009.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">____________________________________</p>
			<p id="p2">ΕΘΝΟΣ 19/4/2010</p>
			<p id="p3">Ενα από τα χειρότερα εγκλήματα κατά της δημόσιας υγείας και του περιβάλλοντος βρίσκεται πλέον στο στόχαστρο του Ευρωπαϊκού Κοινοβουλίου.</p>
			<p id="p4">Η Επιτροπή αγώνα κατά της ρύπανσης του Δικτύου Κινήσεων Πολιτών και Συλλόγων Περιβάλλοντος Ευβοίας διοργανώνει συνέντευξη τύπου την Πέμπτη 20 Μαϊου και ώρα 7 το απόγευμα, στην αίθουσα του Δημοτικού Συμβουλίου Χαλκίδας για το θέμα της ρύπανσης της Κεντρικής Εύβοιας. Στη συνέντευξη θα προβληθεί υλικό σε video projector και σε κάθε εκπρόσωπο μέσου ενημέρωσης θα διατεθεί ολοκληρωμένος φάκελος με υλικό από το περιβαλλοντικό έγκλημα που συντελείται στην Κεντρική Εύβοια εδώ και πάνω από τριάντα χρόνια, με τους ενόχους και τους συνενόχους του εγκλήματος.</p>
			<p id="p5">----</p>
			<p id="p6">«Τρύπια» ασπίδα για Ασωπό</p>
			<p id="p7">Του ΑΡΗ ΧΑΤΖΗΓΕΩΡΓΙΟΥ</p>
			<p id="p8">Ασπίδα προστασίας, προς το παρόν χωρίς... χερούλια, στον Ασωπό ποταμό δημιουργεί το υπουργείο Περιβάλλοντος. Καταργεί νόμους που τον είχαν μετατρέψει σε οχετό βιομηχανιών, θεσπίζει αυστηρά όρια για τα απόβλητα, υποχρεώνει τις βιομηχανίες να συντάξουν νέους περιβαλλοντικούς όρους μέσα στο 2011, όμως...</p>
			<p id="p9">Ο περιβαλλοντικός σύλλογος Μεσσαπίων "Η Γαία", με αναφορά στον Εισαγγελέα Πλημμελειοδικών Χαλκίδας, καταγγέλλει απορρίψεις αποβλήτων στη θέση "Καμίνι", στο δρόμο Κυπαρίσσι - Σταυρός. Ο σύλλογος σημειώνει ότι ενώ είχε καταγγείλει το γεγονός στο δήμο Μεσσαπίων, διαπιστώθηκαν νέες απορρίψεις και επιχειρήθηκε διάστρωση του χώρου και μετακύληση των απορριμμάτων προς το διπλανό ρέμα. Παρατίθεται το κείμενο της καταγγελίας:</p>
			<p id="p10">"Σύμφωνα με το παραπάνω σχετικό, το οποίο επισυνάπτουμε, καταγγείλαμε στη Δημοτική Αρχή του δήμου Μεσσαπίων την απόρριψη μπαζών και άλλων φερτών υλικών στο δρόμο Κυπαρίσσι-Σταυρός, στη θέση "Καμίνι", δίπλα στο ρέμα. Στη συνέχεια κι ενώ αναμέναμε την ενεργοποίηση της Δημοτικής Αρχής και την απόσυρση των απορριμμάτων, διαπιστώσαμε νέες απορρίψεις μπαζών, κυρίως οικοδομικών υλικών, ενώ με κάποιο οδοποιητικό μηχάνημα έγινε ακολούθως διάστρωση του χώρου και μετακύληση των απορριμμάτων προς το ρέμα. Ο δε εργολάβος που πραγματοποίησε τις εργασίες αυτές, λογικά θα έπρεπε να είχε γίνει αντιληπτός από τον Πρόεδρο του Τ.Δ. Κυπαρισσίου.</p>
			<p id="p11">Ακολούθως, διαπιστώσαμε και νεότερες απορρίψεις μπαζών, με διάστρωση αυτών προς το ρέμα, και για το λόγο αυτό παρακολουθήσαμε την περιοχή με εθελοντές μέλη μας.</p>
			<p id="p12">Στις 28/4/2010 υπέπεσε στην αντίληψή μας το Φ/Δ.Χ, με αριθμό κυκλοφορίας ΧΑΖ .... και ιδιοκτησίας ....., να αποθέτει μπάζα στο ίδιο σημείο που είχαν απορριφθεί και τα προηγούμενα.</p>
			<p id="p13">Την ίδια ημέρα, ειδοποιήσαμε τον Αγροφύλακα κ. Στούπα Γεώργιο, κάτοικο Ψαχνών και επισκεφθήκαμε μαζί τη συγκεκριμένη τοποθεσία. Όταν κατεβήκαμε το πρανές του ποταμού, διαπιστώσαμε έκπληκτοι την ύπαρξη τεράστιων ποσοτήτων ποικίλων στερεών απορριμμάτων, όπως και ογκώδεις σάκους με το ίδιο υλικό που είχαμε βρει και στο δάσος του Τ.Δ. Τριάδας, στη θέση "Πύργος". Το υλικό εκείνο, σύμφωνα με τις αναλύσεις που έχει πραγματοποιήσει η Διεύθυνση ΠΕ.ΧΩ. της Περιφέρειας Στερεάς Ελλάδας, αφορά σε στερεά τοξικά απόβλητα, που προέρχονται από βιομηχανία επεξεργασίας αλουμινίου.</p>
			<p id="p14">Ύστερα από τα παραπάνω και σε συνδυασμό με το γεγονός ότι παρόμοια στερεά τοξικά απόβλητα σε τεράστιες ποσότητες έχουμε εντοπίσει και στο Τ.Δ. Καμαρίτσας και στο Τ.Δ. Ψαχνών, στη θέση "Κουτσούρη", θεωρούμε ότι υπάρχει οργανωμένο κύκλωμα παράνομης διακίνησης τοξικών αποβλήτων και για τούτο χρειάζεται να κινητοποιηθούν άμεσα οι αρμόδιες Αρχές, ώστε να ερευνήσουν σε βάθος την υπόθεση και προς κάθε κατεύθυνση. Θεωρούμε δε βέβαιο ότι τα τοξικά απόβλητα που εντοπίσαμε, είναι μόνο ένα μικρό μέρος αυτών που πιθανώς έχουν κατά τα τελευταία χρόνια "θαφτεί" στην ευρύτερη περιοχή του Δήμου Μεσσαπίων.".</p>
			<p id="p15">"Χλιαρή" η τιμωρία των υπευθύνων για τη ρύπανση του Ασωπού</p>
			<p id="p16">ΒΟΙΩΤΙΑ - 24/6/2010</p>
			<p id="p17">Ποινή φυλάκισης ενός χρόνου με αναστολή επέβαλε το Εφετείο Αθηνών στις τέσσερις επιχειρήσεις, που κατηγορούνται για τη ρύπανση του Ασωπού, κρίνοντας ότι η αυτή προήλθε από αμέλεια και δεν υπήρχε δόλος.</p>
			<p id="p18">Πρόκειται για εταιρίες BIC ΒΙΟΛΕΞ, Μ. Ι. Μαΐλης, FANCO Α.Ε. και ΕΑΒ που είχαν εντοπιστεί να ρυπαίνουν κατά συρροή τον ποταμό τη δεκαετία του ’90 και είχαν παραπεμφθεί σε δίκη με την κατηγορία της εκτεταμένης ρύπανσης και της υποβάθμισης του περιβάλλοντος.</p>
			<p id="p19">Λίγες ημέρες πριν η εισαγγελέας είχε προτείνει την καταδίκη των κατηγορουμένων, ύστερα από τις καταθέσεις των μελών της Ομοσπονδίας Συλλόγων Ωρωπού.</p>
			<p id="p20">Η υπόθεση θα έπρεπε να έχει εκδικαστεί από το Μάιο του 2007, ωστόσο τότε δεν παραπέμφθηκαν οι πραγματικοί -κατά το νόμο- υπεύθυνοι των εταιρειών (πρόεδροι ή διευθύνοντες σύμβουλοι), αλλά δέκα απλοί υπάλληλοι, οι οποίοι αθωώθηκαν λόγω «έλλειψης της απαιτούμενης από το νόμο ιδιότητας».</p>
			<p id="p21">Επρόκειτο για ένα λάθος της Νομαρχίας, καθώς ο υπάλληλος που ανέλαβε να συγκεντρώσει τα στοιχεία, έκανε δεκτά τα ονόματα που του παρουσίασαν οι επιχειρήσεις χωρίς να ζητήσει τους κατά το νόμο υπεύθυνους.</p>
			<p id="p22">Η υπόθεση αυτή χρονολογείται από το 1999(!), όταν και κατατέθηκε μηνυτήρια αναφορά από την Ομοσπονδία Συλλόγων Ωρωπού.</p>
			<p id="p23">Έχετε λογαριασμό στο Pathfinder;</p>
			<p id="p24">Γράψτε τους χαρακτήρες που φαίνονται στην εικόνα</p>
			<p id="p25">ΠΡΟΦΙΛ</p>
		</body>
	</text>
</cesDoc>
0 μέλη και 1 επισκέπτης διαβάζουν αυτό το θέμα.
αντιγραφή και αναδημοσίεσυση, Parnis1413
Ο Αμβρακικός χάνεται. Οι τοπικές κοινωνίες αντιστέκονται.
Δράσεις για την προστασία του Αμβρακικο Παρακάτω ακολουθεί το πρόγραμμα των κυκλικών δράσεων με αποκορύφωμα την εκδήλωση στην Αμφιλοχία και η προκήρυξη που βγήκε.
Σάββατο 3 Μαΐου εκδήλωση(μικροφωνική, πανό, μοίρασμα προκηρύξεων κλπ) στην κεντρική πλατεία του Αγρινίου στις 7:00 το απόγευμα.
Κυριακή 4 Μαΐου εκδήλωση στο Μενίδι Αιτωλοακαρνανίας στην κεντρική πλατεία(μικροφωνική, πανό, μοίρασμα προκηρύξεων κλπ) στις 11:00 το πρωί.
Παρασκευή 9 Μαΐου στις 7:00μμ, εκδήλωση (μικροφωνική, πανό, μοίρασμα προκηρύξεων κλπ) στην Άρτα στην κεντρική πλατεία.
ΥΓ: Αν αλλάξει κάτι με τις ώρες ή ημέρες των δράσεων θα υπάρξει άμεση
ενημέρωση.
ΕΝΑΝΤΙΑ ΣΤΗΣ ΦΥΣΗΣ ΤΗ ΛΕΗΛΑΣΙΑ ΑΓΩΝΑΣ ΓΙΑ ΤΗ ΓΗ ΚΑΙ ΤΗΝ ΕΛΕΥΘΕΡΙΑ     
Οι πρόσφατες φυσικές καταστροφές (καύσωνες, πλημμύρες, φωτιές) στονπλανήτη οφείλονται σε κλιματολογικές αλλαγές από την υπερθέρμανση του,σύμφωνα με τη φιλολογία και προπαγάνδα των κρατών, των Μ.Μ.Ε. καιδιάφορων περιβαλλοντικών Μ.Κ.Ο. Με αυτόν τον τρόπο προσπαθούν νααποκρύψουν, να συσκοτίσουν και να μεταθέσουν τις ευθύνες και τις αιτίεςσχετικά με το ποιοι είναι πραγματικά οι υπεύθυνοι για την ΄΄εκδίκηση της φύσης΄΄, για το θάνατο χιλιάδων  ανθρώπων από φαινόμενα που δεν είναικαθόλου φυσικά, για την καταστροφή του περιβάλλοντος.     
Η ατέλειωτη κούρσα για τη συσσώρευση κερδών από το κεφάλαιο δεναφήνει άθικτη καμιά πλευρά της ανθρώπινης ζωής και της φύσης. Οι κυβερνήσεις νομοθετώντας κατά παραγγελία των αφεντικών αυτού του κόσμουδιασφαλίζουν το ιδιοκτησιακό δικαίωμά τους πάνω σε αυτά που μας κλέβουν. Η άγρια ζωή- τα ζώα, τα δάση, τα ποτάμια, υποφέρουν από τα ίδια αφεντικά, που αλαζονικά την καρπώνονται, την καταστρέφουν. Ο,τι μπορεί να αποφέρεικέρδος λεηλατείται μέχρι τέλους. Από τους πολέμους που διεξάγονται γιατην καταλήστευση των φυσικών πόρων, την καταστροφή των δασών και των ποταμών της λατινικής Αμερικής, τη λιμοκτονία μιας ολόκληρης ηπείρου, της Αφρικής, μέχρι την ολοκληρωτική εξαφάνιση κάθε είδους ζωής και τηνκαταστροφή του ίδιου του πλανήτη.     
Κομμάτι αυτής της καταστροφής αποτελεί το χρόνιο έγκλημα στονΑμβρακικό. Ο Αμβρακικός κόλπος αποτελεί ένα φυσικό κάλος για την περιοχήτης δυτικής Ελλάδας, τεράστιας ζωτικής σημασίας, με μεγάλη βιοποικιλότητα σε ψάρια και σπάνια είδη πουλιών, χλωρίδας και πανίδας γενικά. Επιπρόσθετα αποτελούσε και αποτελεί πηγή ζωής για τους ανθρώπους τωνπαράκτιων και γύρω περιοχών, που αποκλειστική τους ενασχόληση ήταν ανέκαθεν η αλιεία, η γεωργία και η κτηνοτροφία.     
Μέχρι τα τέλη της δεκαετίας του '60 άνθρωποι και περιβάλλον χαρακτηρίζονταν από μια ισορροπημένη σχέση (με άλλα λόγια, η εκμετάλλευση των φυσικών πόρων, εκ των πραγμάτων, ήταν περιορισμένη πράγμα που η φύση μπορούσε να ''αντέξει'' και να αναπληρώσει). Στις αρχές της δεκαετίας του '70 η έξαρση των καπιταλιστικών ρυθμών παραγωγής που επέβαλλαν τη βιομηχανοποίηση κάθε έκφανσης της εργασίας και αντικατέστησαν το ανταλλακτικό εμπόριο και την παραγωγή του υποκειμένου για την κατανάλωση από αυτό, συντέλεσαν ώστε η κυριαρχία του ανθρώπου στη φύση (που έτσι κιαλλιώς υπήρχε) να στραφεί ενάντιά της με ολέθρια αποτελέσματα.       
Σήμερα σε αυτό το οικοσύστημα συντελείται μια μεγάλη καταστροφή προερχόμενη από την καπιταλιστική λεηλασία. Η ζωή στον Αμβρακικό σβήνει...
... από τα φράγματα σε ζωτικούς για αυτόν ποταμούς όπως ο Λούρος και ο Άραχθος.       
Φράγματα που εμποδίζουν την πορεία των νερών στερώντας έτσι την ανανέωση, την οξυγόνωση και τον εμπλουτισμό του κόλπου με ωφέλιμες οργανικές και ανόργανες ύλες, για να ποτίζεται η όλο και αυξανόμενη βιομηχανοποιημένη γεωργία. 
... από την αλόγιστη χρήση φυτοφαρμάκων και λιπασμάτων, από τα παντός είδους απόβλητα μικρών και μεγάλων επιχειρήσεων.       
Αντίθετα ο Αμβρακικός “εμπλουτίζεται” με λιπάσματα καιφάρμακα από τις νέες καλλιέργειες καθώς και από τα λύματα ελαιοτριβείων, κτηνοτροφικών μονάδων, και άλλων επιχειρήσεων που μέσα από τα ρέματα διοχετεύουν τα λύματα τους, στο όνομα της ανάπτυξης, χωρίς κανένα έλεγχο ή ενδοιασμό, μπρος στο τεράστιο πρόβλημα που δημιουργούν, σε έναν, από τη φύση του, κλειστό κόλπο που είναι σίγουρο ότι δε θα μπορέσει ποτέ να τιςμεταβολίσει. Εδώ αξίζει να αναφερθεί η τεράστια μόλυνση που προκαλεί τοεργοτάξιο κατασκευής γύψου της knauf, λίγο έξω από την Αμφιλοχία. Το εν λόγω εργοτάξιο χρησιμοποιεί τον Αμβρακικό κόλπο αποκλειστικά σαν σκουπιδοτενεκέ όλων των άχρηστων υλικών, σκουπιδιών και μπάζων. Φυσικά με την ανοχή των κρατικών και θεσμικών φορέων και εκμεταλλευόμενο την ανοχή της έτσι κι αλλιώς ''τυφλής'' δικαιοσύνης. 
... από τη ζεύξη Ακτίου-Πρέβεζας και τις μαρίνες πολυτελείας που εμποδίζουν την ανανέωση των νερών.         
Η πολεοδομία της ''ανάπτυξης'' στοχεύει στην ολοένα γρηγορότερη μετακίνηση των εμπορευμάτων, αδιαφορώντας για τις συνέπειες στο περιβάλλον. Με την ίδια εγκληματική αδιαφορία ως προς τον Αμβρακικό καιενάντια σε επιστημονικά πορίσματα και μελέτες κατασκευάστηκε η ζεύξη Ακτίου-Πρέβεζας. Εξαιτίας του εν λόγο έργου η μόνη φυσική διέξοδος προς τη θάλασσα έχει περιοριστεί σε βαθμό που τα θαλάσσια ρεύματα δε μπορούννα κάνουν πλέον αυτό που η φύση είχε σοφά προβλέψει για τη διατήρηση της ζωής στον κόλπο. Η κατάσταση αυτή κινδυνεύει να χειροτερεύσει, με ανυπολόγιστες συνέπειες από την επικείμενη υλοποίηση των σχεδίων γιαδημιουργία, στην είσοδο του Αμβρακικού, μαρίνας πολυτελείας για γιοτ καιθαλαμηγούς, που θα εξυπηρετούν τον “άγιο” τουρισμό για ''ταπολλά χρήματα που θα φέρει'', αδιαφορώντας για τη καταστροφή που θα προκαλέσει στον ήδη βεβαρημένο Αμβρακικό.
... από τις ιχθυοκαλλιέργειες, την υπεραλιεία και τους ανύπαρκτους,απαρχαιωμένους ή ανεπαρκείς βιολογικούς καθαρισμούς.     
Η όποια ζωή έχει απομείνει χάνεται σταδιακά από την υπεραλίευση, με νέα ολοκληρωτικά μέσα (τράτες) που οργώνοντας και ερημοποιώντας κυριολεκτικά το βυθό, καταστρέφουν το γόνο των ψαριών και εκατοντάδες είδη φυκιών και κοραλλιών, χωρίς να υπάρχει περιθώριο για τη δημιουργίαςνέας ζωής. Οι παραδοσιακοί ψαράδες που για χρόνια ζούσαν από αυτό το επάγγελμα πλέον δεν έχουν κανένα μέλλον. Το κενό σε ψάρια έρχονται τώρα να καλύψουν, με το χειρότερο τρόπο οι ιχθυοκαλλιέργειες, με κλειστά συστήματα εκτροφής ψαριών, σε ελεγχόμενες συνθήκες, έτσι ώστε να επιτευχθεί το μέγιστο δυνατό σε παραγωγή αμφιβόλου ποιότητας ψαριών. Τα κατάλοιπα από τα ιχθυάλευρα που χρησιμοποιούνται για την τροφή των ψαριών σε τεράστιες ποσότητες (έτσι ώστε να υπάρξει ταχεία ανάπτυξή τους) δημιουργούν ένα στρώμα επιβλαβούς ιζήματος, που απλώνεται με το χρόνο σεόλη την έκταση του βυθού του κόλπου, συμπληρώνοντας την καταστροφή.(Μεγάλο κομμάτι του επενδυτικού κεφαλαίου στις ιχθυοκαλλιέργειες, επομένως και μεγάλο κομμάτι ευθύνης, κατέχει η εταιρεία “Ανδρομέδα” που ανήκει σε όμιλο εταιρειών της Εurobank.)
... από τις δεξαμενές υγρών καυσίμων της Shell και Εκο, την επέκταση τους και το ενδεχόμενο ενός ''ατυχήματος''.     
Τη μεγαλύτερη απειλή στην περιοχή αποτελούν οι δεξαμενές υγρώνκαυσίμων της Shell και Εκο. Η αναμενόμενη επέκτασή τους και το ενδεχόμενο ενός ''ατυχήματος'' είναι ένα εν δυνάμει ολοκαύτωμα στην περιοχή (1979 πυρκαγιά στις δυο μονάδες). Οι κάτοικοι των περιοχών πέριξ του Αμβρακικού δεν μπορούν παρά να μην θέλουν αυτή την επέκταση αφού και οι ίδιοι γνωρίζουν τις συνέπειες που θα επακολουθήσουν ενός τέτοιου ''ατυχήματος'' αλλά και τη μηδαμινή συνεισφορά αυτών των εταιριών στηνπεριοχή, το μύθευμα της ανάπτυξης μέσω των επενδύσεων των εταιριών πετρελαίου στην περιοχή  καθώς και η δημιουργία νέων θέσεων εργασίας επιβεβαιώνεται ως τέτοιο, μιας και η αύξηση διακίνησης πετρελαιοειδώνστον Αμβρακικό συνεπάγεται την αύξηση του κέρδους μόνο των εταιριών και όχι την αύξηση των θέσεων εργασίας αφού οι εν λόγω υποδομές αποτελούν αποθηκευτικό χώρο υγρών καυσίμων, πράγμα που συνεπάγεται τον ολιγάριθμο και συγκεκριμένο αριθμό εργαζομένων. 
ΝΑ ΣΤΑΜΑΤΗΣΕΙ Ο ΑΜΒΡΑΚΙΚΟΣ ΝΑ ΕΙΝΑΙ ΠΕΔΙΟ ΕΠΙΧΕΙΡΗΜΑΤΙΚΩΝ ΔΙΑΣΤΡΟΦΩΝ     
Σε αυτή την κατεύθυνση, δηλαδή την ''αειφόρο'' κερδοσκοπία της λεηλασίας της φύσης, αρωγοί, εδώ και χρόνια, είναι οι τοπικοί άρχοντες (Νομαρχία Αιτ/νίας και Δήμαρχος Αμφιλοχίας) που συναινούν και ενθαρυνουν(με το αζημίωτο) τα σχέδια του κεφαλαίου για την καταλήστευση και καταστροφή της φύσης.
Ο αδιαπραγμάτευτος, ακηδεμόνευτος, αδιαμεσολάβητος κοινωνικός αγώνας έξωαπό και ενάντια στα σχεδία και τους μηχανισμούς της κυριαρχίας, ανοίγει το δρόμο για μια κοινωνία χωρίς καταπίεση και εκμετάλλευση ανθρώπου από άνθρωπο, χωρίς την κυριαρχία και εκμετάλλευση του ανθρώπου πάνω στη φύση. 
ΝΑ ΣΤΑΜΑΤΗΣΟΥΜΕ ΤΗΝ ΚΑΤΑΣΤΡΟΦΗ  ΤΗΣ ΦΥΣΗΣ ΚΑΤΑΣΤΡΕΦΟΝΤΑΣ ΤΟ ΣΥΣΤΗΜΑ ΠΟΥ ΤΗ ΓΕΝΝΑ
ΣΥΝΕΛΕΥΣΗ ΓΙΑ ΤΟΝ ΑΜΒΡΑΚΙΚΟ ΣΥΝΤΡΟΦΟΙ ΚΑΙ ΣΥΝΤΡΟΦΙΣΣΕΣ ΑΠΟ ΑΓΡΙΝΙΟ, ΑΜΦΙΛΟΧΙΑ, ΑΡΤΑ  
Καταγράφηκε

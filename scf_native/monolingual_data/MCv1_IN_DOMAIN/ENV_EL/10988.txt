Εμφάνιση νεότερων αναρτήσεων με την ετικέτα περιβάλλον . Εμφάνιση παλαιότερων αναρτήσεων
Σάββατο, 4 Ιουλίου 2009
2. Όταν η επιφάνειά της ιριδίζει, τότε είναι γεμάτη πετρέλαιο, πίσσες, λάδια, απόβλητα βόθρων.
3. Όταν οι ακτές είναι γεμάτες σκουπίδια υπάρχει η πιθανότητα και η ίδια η θάλασσα να είναι μολυσμένη.
4. Τα ακάθαρτα νερά είναι πάντα εστίες μικροβίων.
5. Στο βυθό υπάρχουν μόλυβδος και υδράργυρος που προκαλούν σοβαρές βλάβες στην υγεία. Εφόσον ισχύουν οι παραπάνω συνθήκες, θα πρέπει να παίρνουν ορισμένα στοιχειώδη μέτρα:
α. Να μην κολυμπάνε σε νερά που το χρώμα τους είναι βαθύ πράσινο.
β. Να μην μπαίνουν σε θάλασσα που έχει πετρέλαιο, λάδια, απόβλητα βόθρων. Οι βρωμιές αυτές προκαλούν καρκίνο της μήτρας, νεοπλασίες και χρόνιες δερματίτιδες.
γ. Να μην ρυπαίνουν και να καθαρίζουν τις παραλίες από τα σκουπίδια.
δ. Να μην αναδεύουν τη θάλασσα όταν υπάρχει λάσπη στο βυθό. Η λάσπη της, προδίδει την ύπαρξη μόλυβδου και υδραργύρου, που με την ανατάραξη του βυθού μπορεί να μπουν στον οργανισμό μας από το στόμα και τους πόρους του σώματος.
ε. Να μην εκτελούν τις σωματικές τους ανάγκες μέσα στη θάλασσα.
6. Πριν κολυμπήσετε αλείψτε τις πιο εμφανείς περιοχές του σώματός σας με αγνό     ελαιόλαδο.
7. Σε περίπτωση που σας τσιμπήσει τσούχτρα αν δεν έχετε μαζί σας αμμωνία υγρή να χρησιμοποιήσετε άμμο καθαρή ή φύκια της θάλασσας, τοποθετώντας επί δεκάλεπτο ένα στρώμα στο σημείο του τσιμπήματος.
8. Στην περίπτωση που θέλετε να απαλλαγείτε από τις τσούχτρες, ας απασχοληθείτε με το να τις ψαρεύετε. Το ψάρεμά τους, όμως, θέλει προσοχή. Ας προσπαθήσετε με το εσωτερικό της παλάμης σας να τις μαζέψετε μαζί με το νερό.
9. Οι καλύτερες ώρες για το άθλημα της κολύμβησης είναι οι πρωινές και οι απογευματινές, επειδή ο οργανισμός δεν είναι απασχολημένος τότε με την πέψη και μπορεί να αφιερωθεί πιο άνετα σε μια κουραστική προσπάθεια.
10. Όταν ο καιρός είναι βόρειος, βορειοανατολικός στο Σαρωνικό, να κολυμπάτε μόνο από το Σούνιο μέχρι τη Βουλιαγμένη, ενώ όταν είναι βορειοδυτικός ή νότιος, τότε οι βόρειες περιοχές από το Δασκαλειό μέχρι τον Ωρωπό είναι απαλλαγμένες από τσούχτρες.
Αξίζουν τα 25€ στον Αστέρα  Βουλιαγμένης, είναι καθαρή η θάλασσα στην Ωκεανίδα (Βουλιαγμένη) ;
Σύμφωνα με τα αποτελέσματα της έρευνας που διεξήγαγε το ΠΑΚΟΕ από τις 15 Απριλίου έως τις 5 Ιουνίου, 178 είναι οι κατάλληλες (77%) παράλιες για κολύμβηση και 53 είναι οι ακατάλληλες (23%), σε σύνολο 231 που αναλύθηκαν.
Αναλύσεις ΠΑΝΕΛΛΗΝΙΟΥ ΚΕΝΤΡΟΥ ΟΙΚΟΛΟΓΙΚΩΝ ΕΡΕΥΝΩΝ
Ανεπαρκής η εφαρμογή του Πρωτοκόλλου του Κιότο από την Ελλάδα, σύμφωνα με απόφαση του ΟΗΕ
Στις 17 Απριλίου, η Επιτροπή Συμμόρφωσης της Συνθήκης-Πλαίσιο του ΟΗΕ για την Κλιματική Αλλαγή (UNFCCC) εξέδωσε την τελική της απόφαση σχετικά με την επάρκεια του συστήματος καταγραφής των εκπομπών αερίων θερμοκηπίου της Ελλάδας.
Προς μεγάλη απογοήτευση όλων, η έκθεση – απόφαση της Επιτροπής του ΟΗΕ καταλήγει ότι η Ελλάδα δεν έχει συμμορφωθεί με τις υποδείξεις της και επιβάλλει ως ποινή την απαγόρευση συμμετοχής της Ελλάδας στους προβλεπόμενους ευέλικτους μηχανισμούς του Πρωτοκόλλου του Κιότο.
Το Πρωτόκολλο του Κιότο προβλέπει τη χρήση ευέλικτων μηχανισμών, συμπληρωματικά με τις απαραίτητες εγχώριες πολιτικές και μέτρα. Οι μηχανισμοί αυτοί δίνουν στις βιομηχανικές χώρες τη δυνατότητα να επιτύχουν τους στόχους τους μέσα από την εμπορία δικαιωμάτων εκπομπών μεταξύ τους, αλλά και με την απόκτηση πιστώσεων ως αντάλλαγμα για έργα περιορισμού εκπομπών που υλοποιούν στο εξωτερικό.
Σε αυτούς τους μηχανισμούς δεν μπορεί να μετέχει η Ελλάδα, έως ότου προβεί στη δημιουργία ενός ολοκληρωμένου και αξιόπιστου συστήματος καταγραφής εκπομπών.
H τελική απόφαση της Επιτροπής Συμμόρφωσης των Ηνωμένων Εθνών.
κάνει γνωστή την μόλυνση του Ασωπού και πρώτο θέµα στην ιστοσελίδα του οικολογικού δικτύου «Φίλοι της Γης» , δηµιουργώντας έναν πολιορκητικό κλοιό πίεσης στους πρωταγωνιστές του περιβαλλοντικού εγκλήµατος, οι οποίοι μπροστά στο ιδιωτικό συµφέρον κλείνουν τα µάτια στην υποβάθµιση του οικοσυστήµατος και την υγεία χιλιάδων πολιτών σε Ωρωπό, Οινόφυτα, Χαλκούτσι και Τανάγρα.
ΤΟ ΠΟΤΑΜΙ ΠΟΥ ΕΓΙΝΕ ΑΠΟΧΕΤΕΥΤΙΚΟΣ ΑΓΩΓΟΣ
Τα τελευταία 38 χρόνια έχει κυλήσει πολύ νερό στον Ασωπό, ανακατεμένο με λύματα, μείγμα ικανό να πνίξει μαζί με τη ζωή και τις φωνές διαμαρτυρίας των κατοίκων που προειδοποιούσαν για τη ρύπανση του ποταμού, της ενιαίας υδρολογικής λεκάνης της περιοχής και του Ευβοϊκού Κόλπου.
Ηδη από τη δεκαετία του ΄70 τα άρθρα των τοπικών εφημερίδων και η αλληλογραφία παραγόντων της περιοχής, φορέων και πολιτών με τους αρμόδιους παράγοντες της κεντρικής διοίκησης αποδεικνύουν ότι όλοι γνώριζαν για τη βάναυση διαταραχή του φυσικού περιβάλλοντος, στο όνομα της βιομηχανικής ανάπτυξης, και τον κίνδυνο για τη δημόσια υγεία. Αλλά κανείς δεν ασχολήθηκε ποτέ σοβαρά με την επίλυση του προβλήματος. Απλώς «βάφτισαν» το ποτάμι αποχετευτικό αγωγό και... καθάρισαν.
Αποτέλεσμα, ύστερα από 38 χρόνια δεκάδες δήμοι και κοινότητες της περιοχής και οι καλλιέργειές τους να αντιμετωπίζουν σήμερα τον εφιάλτη του εξασθενούς χρωμίου. Ήδη από τον Φεβρουάριο του 1974 η μηνιαία εφημερίδα «Η Φωνή του Ωρωπού» στο πρωτοσέλιδο άρθρο της με τίτλο «Ο Ασωπός ποταμός μετετράπη εις ρυπαρόν ρέμμα» αναφέρει ότι περισσότερα από 50 εργοστάσια χρησιμοποιούν τον ποταμό ως αποχετευτικό αγωγό για τα απόνερά τους που ανενόχλητα καταλήγουν στον Ευβοϊκό. «Δεν γνωρίζομεν εάν αι αρμόδιαι διά την προστασίαν του περιβάλλοντος Υπηρεσίαι έχουν ασχοληθή με τον ρυπαρόν Ασωπόν.Γνωρίζομεν όμως ότι τα απόνερα των εργοστασίων τα οποία εκβάλλουν εις τον Ασωπόν και δι΄ αυτού μεταφέρονται εις την θάλασσα αποτελούν “γάγγραινα” που θα μολύνη αργά, αλλά σταθερά τον Ευβοϊκόν και θα “σαπίση” την υγείαν των κατοίκων». Ο Ασωπός είχε ήδη μετατραπεί σε «αγωγό παροχέτευσης επεξεργασμένων λυμάτων εργοστασίων» με κοινή υπουργική απόφαση της χούντας, το 1969.
Από τότε και μετά άρχισαν να εγκαθίστανται εκατέρωθεν της κοίτης του η μία βιομηχανική μονάδα μετά την άλλη. Δεν πέρασε μία πενταετία από την ΚΥΑ της χούντας και η ρύπανση «χτύπησε» το υδραγωγείο (γεώτρηση) της τότε Κοινότητας Οινοφύτων. Όπως αναφέρεται στη «Φωνή του Ασωπού», τον Σεπτέμβριο του 1975 η Νομαρχία Βοιωτίας συνιστά στα εργοστάσια της περιοχής να διοχετεύουν τα απόβλητά τους σε άλλο σημείο του ποταμού (!) παρακάμπτοντας τη γεώτρηση και ρυπαίνοντας άλλες γειτονικές περιοχές.
Άλλες τιμές βρίσκει το Χημείο του Κράτους, άλλες το Πανεπιστήμιο για τα νερά του Ασωπού.
Μεγάλες διαφορές παρατηρούνται μεταξύ των μετρήσεων του εξασθενούς χρωμίου που πραγματοποιούν οι αρμόδιοι φορείς στη λεκάνη του Ασωπού- του ποταμού που έχει επισήμως μεταβληθεί σε οχετό βιομηχανικών λυμάτων, με διάταγμα της χούντας, το οποίο δεν έχει αλλάξει.
Επιπλέον, μικρές ποσότητες της καρκινογόνου ουσίας εντοπίστηκαν και σε δεξαμενή από τη γεώτρηση της Μαυροσουβάλας, η οποία μέχρι πρότινος εθεωρείτο καθαρή. Στις αναλύσεις δειγμάτων που ελήφθησαν στις 10 Σεπτεμβρίου από τη γεωλόγο και χημικό Μαρία Οικονόμου, καθηγήτριας στον Τομέα Οικονομικής Γεωλογίας και Γεωχημείας στο Πανεπιστήμιο Αθηνών, παρατηρούνται σημαντικές διαφορές σε σχέση με τα αποτελέσματα των αναλύσεων του Γενικού Χημείου του Κράτους, οι οποίες διεξήχθησαν μία εβδομάδα πριν.
Στη γεώτρηση του Σαραντάρη στην ευρύτερη περιοχή του Δήμου Ωρωπίων, οι συγκεντρώσεις εξασθενούς χρωμίου  σύμφωνα με τα αποτελέσματα του Πανεπιστημίου Αθηνών  ανέρχονται στα 44 μικρογραμμάρια ανά λίτρο νερού, ενώ του ολικού χρωμίου  στα 51 μgr/lt.
Βάσει της Κοινής Υπουργικής Απόφασης 2600/2001 περί ποιότητας των υδάτων προς ανθρώπινη κατανάλωση, η συγκεκριμένη γεώτρηση με τις ανωτέρω τιμές ολικού χρωμίου (πάνω δηλαδή από 50 μgr/lt) θα έπρεπε να σφραγιστεί.
Αντίθετα, στις αναλύσεις του Γενικού Χημείου του Κράτους  που κοινοποιήθηκαν στον Δήμο Ωρωπίων στις 3 Σεπτεμβρίου, οι συγκεντρώσεις εξασθενούς χρωμίου  ανέρχονταν στα 36 μgr/lt  νερού, ενώ του ολικού χρωμίου  στα 39 μgr/lt .
Αποτέλεσμα ήταν να μη δοθεί στον δήμο εντολή σφράγισης της συγκεκριμένης γεώτρησης από τις αρμόδιες αρχές. Όπως επισημαίνει η κ. Οικονόμου, στις παρατηρήσεις των αναλύσεων του Πανεπιστήμιου Αθηνών «η μεγάλη περιεκτικότητα εξασθενούς χρωμίου σε δείγμα από ιδιωτική γεώτρηση άρδευσης δείχνει ότι χρειάζεται έλεγχος κι άλλων αρδευτικών γεωτρήσεων». Οι τιμές της καρκινογόνου ουσίας στην ιδιωτική γεώτρηση στο Χαλκούτσι ανέρχονταν σε 42 μικρογραμμάρια ανά λίτρο, ενώ του ολικού χρωμίου στα 47 μgr/lt.
Ολόκληρο το ρεπορτάζ της Χάρης Καρανίκας μπορείτε να το διαβάσετε στην εφημερίδα «τα Νέα»
Ούτε ένα ευρώ από το κονδύλι ύψους 20.182.500 ευρώ, που διέθετε το Ταμείο Συνοχής για την αποκατάσταση της κατεστραμμένης λίμνης Κορώνειας, δεν απορροφήθηκε, δήλωσε η αρμόδια επίτροπος Χούμπνερ.
Τα κροκοδείλια δάκρυα του νομάρχη Θεσσαλονίκης και τα παράπονα για δήθεν έλλειψη χρημάτων φαίνεται δεν έπεισαν και ο προϊστάμενος της Εισαγγελίας Πρωτοδικών Θεσσαλονίκης, Βασίλης Φλωρίδης, παρήγγειλε χθες τη διενέργεια επείγουσας προκαταρκτικής εξέτασης σε πταισματοδίκη.
Εκτός από τον κ. νομάρχη εξηγήσεις καλούνται να δώσουν ο υπεύθυνος του φορέα διαχείρισης Σάββας Αναστασιάδης και άλλοι αρμόδιοι υπηρεσιακοί παράγοντες, όπως μας ενημερώνει ο συνάδελφος Νίκος Φωτόπουλος.
Το θέμα της λίμνης Κορώνειας, στην οποία έχουν παρατηρηθεί μαζικοί θάνατοι πουλιών (2004) όπως αγριόπαπιες , αργυροπελεκάνοι , καλαμοκανάδες , και φέτος σε μικρότερη κλίμακα, έφερε στην Κομισιόν ο ευρωβουλευτής του ΣΥΝ Δημήτρης Παπαδημούλης.
Η επιτροπή κίνησε το 2004 διαδικασία παράβασης εναντίον της Ελλάδας για «την έλλειψη κατάλληλου καθεστώτος προστασίας της λίμνης, την οποία και τερμάτισε το 2006, θεωρώντας ότι ελήφθησαν τα απαραίτητα μέτρα».
Δυστυχώς αλλά στην Εσπερία η οικολογία δεν είναι παρά μία καραμέλα στα χείλη των ιθυνόντων, στους οποίους περισσεύει η αναλγησία. Λόγω της σοβαρότητας του θέματος μετά τους νέους μαζικούς θανάτους πουλιών η Ελληνική Εταιρεία Προστασίας της Φύσης ζητεί -το θεωρεί επιβεβλημένο- την απαγόρευση του κυνηγιού των υδρόβιων πουλιών στην ευρύτερη περιοχή του νομού για την ανάκαμψη των θηρεύσιμων ειδών (αγριόπαπιες κ.ά.) οι πληθυσμοί των οποίων έχουν υποστεί σοβαρό πλήγμα λόγω του βοτουλισμού (βοτουλισμός ή αλλαντίαση είναι μια σοβαρή ασθένεια που οφείλεται στην τοξίνη του βακτηριδίου Clostridium botulinum, προσβάλλει δε πολλά είδη ζώων και τον άνθρωπο. Δεν αποκλείεται να οφείλεται σε τοξικά κυανοβακτήρια).
Τα λογής τοξικά απόβλητα που οι γύρω βιομηχανίες-βιοτεχνίες ρίχνουν εδώ και χρόνια αλόγιστα στη «λίμνη» μαζί με τις εκατοντάδες παράνομες γεωτρήσεις έφεραν την Κορώνεια σ' αυτή την κατάσταση.
Μία κατάσταση για την οποία ο κ. Ψωμιάδης έπρεπε να πάρει πάνω του και όχι να αποδίδει ευθύνες για τη μη απορρόφηση κονδυλίων στις καθυστερήσεις της γραφειοκρατίας και στην έλλειψη επιστημονικού προσωπικού. Πού είναι ο τσαμπουκάς σας απέναντι στις παρανομίες αυτές κύριε νομάρχα;
Οσο για τον επικεφαλής του φορέα διαχείρισης του ανύπαρκτου «εθνικού πάρκου Κορώνειας - Βόλβης - Μακεδονικών Τεμπών» ότι «τα έργα βρίσκονται σε εξέλιξη» για την αποκατάσταση της λίμνης, τι να πει κανείς παρά αλίμονό μας.
Νέος εφιάλτης στην Κορώνεια
Μπροστά σε μια νέα οικολογική κρίση βρίσκεται η πολύπαθη λίμνη Κορώνεια της Θεσσαλονίκης, τρία χρόνια μετά τον μαζικό θάνατο 30.000 άγριων πουλιών. Περίπου 200 πουλιά, κυρίως φλαμίνγκο , αβοκέτες και βουτηχτές, βρέθηκαν νεκρά τις τελευταίες τέσσερις ημέρες και σήμερα συνέρχεται το συντονιστικό όργανο οικολογικών κρίσεων για τη λήψη μέτρων, καθώς έντονη είναι η ανησυχία των αρμόδιων υπηρεσιών για επανάληψη του φαινομένου του Σεπτεμβρίου 2004, που αποδεκάτισε την άγρια πτηνοπανίδα της περιοχής.
Από τις πρώτες εξετάσεις (PCR) που έγιναν αποκλείστηκε ως αιτία θανάτου ο ιός της γρίπης των πτηνών, και σύμφωνα με εκτιμήσεις των επιστημόνων οφείλεται στο φαινόμενο της αλλαντίασης που είχε εμφανιστεί και το 2004, λόγω της δραματικής μείωσης της στάθμης του νερού της λίμνης, που αυξάνει την πυκνότητα των τοξικών ουσιών σε αυτό και μειώνει το οξυγόνο.
Θετικό χαρακτηρίζει η Greenpeace το γεγονός ότι το Κομμουνιστικό Κόμμα Ελλάδας απάντησε στο ερωτηματολόγιο της οργάνωσης για τις κλιματικές αλλαγές και την ενέργεια, παρά το γεγονός ότι σε πολλές περιπτώσεις αρνείται να δεσμευτεί σε αυτονόητες ενέργειες και δράσεις. Η Νέα Δημοκρατία, είναι πλέον το μόνο κόμμα του Κοινοβουλίου που δεν ανταποκρίθηκε, μέχρι αυτή τη στιγμή, στο κάλεσμα της Greenpeace, αφού ΠΑΣΟΚ και ΣΥΡΙΖΑ έχουν ήδη απαντήσει θετικά και με αρκετές δεσμεύσεις.
Σύμφωνα με τις απαντήσεις του, το ΚΚΕ είναι θετικό σε μέτρα όπως η υποχρεωτική εγκατάσταση ηλιακών συστημάτων σε νέα κτίρια, η βελτίωση της ενεργειακής απόδοσης κατά 20% μέχρι το 2020 αλλά και ο αποκλεισμός του λιθάνθρακα από το ενεργειακό μίγμα της χώρας, δε δεσμεύεται όμως στην απαραίτητη μείωση των αερίων του θερμοκηπίου (60-80% μέχρι το 2050), όπως αυτή έχει προκύψει από τη Διακυβερνητική Επιτροπή για τις Κλιματικές Αλλαγές. Αρνητικό είναι ακόμη το ΚΚΕ και στη σταδιακή αποδέσμευση από το λιγνίτη, τη θέσπιση δεσμευτικών στόχων για τις ανανεώσιμες πηγές ενέργειας και τη μείωση του Φ.Π.Α. για τις καθαρές ενεργειακές τεχνολογίες.
Η ανταπόκριση των κομμάτων στα ερωτήματα που τους έθεσε η Greenpeace, δε φαίνεται να αντικατοπτρίζει τις διακηρύξεις τους ότι οι κλιματικές αλλαγές και το περιβάλλον είναι η πρώτη τους προτεραιότητα.
Δυο μόνο από τα κόμματα της Βουλής (ΠΑΣΟΚ και ΣΥΡΙΖΑ) ανταποκρίθηκαν στο ερωτηματολόγιο. Οι απαντήσεις τους,στη συντριπτική πλειοψηφία τους, είναι θετικές και ακολουθούνται από συγκεκριμένες δεσμεύσεις. Τα άλλα δυο κόμματα (Νέα Δημοκρατία και ΚΚΕ) δεν απάντησαν.
Από τις απαντήσεις των κομμάτων γίνεται σαφές ότι είναι απαραίτητη η σταδιακή αποδέσμευση από τα ορυκτά καύσιμα. ΠΑΣΟΚ και ΣΥΡΙΖΑ συμφωνούν στη σταδιακή απεξάρτηση από το λιγνίτη και τον αποκλεισμό του λιθάνθρακα. Αυτή η δέσμευση τα φέρνει σε αντίθεση με τις εξαγγελίες της απερχόμενης κυβέρνησης για την κατασκευή μονάδων παραγωγής ενέργειας με καύσιμο εισαγόμενο λιθάνθρακα.
Τα δύο κόμματα συμφωνούν επίσης με τη θέσπιση των στόχων που συμφωνήθηκαν στην Εαρινή Σύνοδο Κορυφής από την ΕΕ ως ελάχιστων εθνικών στόχων. Συγκεκριμένα δεσμεύονται στη βελτίωση της ενεργειακής απόδοσης κατά 20% και τη διείσδυση των ΑΠΕ κατά 20% στο ενεργειακό μίγμα της χώρας, ως το 2020. Τέλος, ΠΑΣΟΚ και ΣΥΡΙΖΑ, συμφωνούν για την ανάγκη φορολογικής μεταρρύθμισης με σκοπό την προώθηση μέτρων εξοικονόμησης ενέργειας αλλά και για τον περιορισμό της σπατάλης και την προστασία του περιβάλλοντος, εφόσον επιτυγχάνεται η άμβλυνση των σημερινών ανισοτήτων.
Φαράγγι Βουραϊκού (pSCI: GR2320003)
Το φαράγγι του Βουραϊκού πήρε τ’ όνομά του από τον ποταμό που διατρέχει τον Νομό Αχαΐας. Καθ' όλη την πορεία του ποταμού δημιουργούνται όμορφες υδάτινες διαδρομές με πλούσια παρόχθια υδροχαρή βλάστηση που σε μερικά σημεία, όπως στην περιοχή Κάτω Ζαχλωρού-Καλαβρύτων, δημιουργεί παραποτάμια δάση που σπάνια απαντώνται σήμερα στην Πελοπόννησο. Η βιοποικιλότητα του φαραγγιού ήταν μοναδική. Χλωριδικά, μπορούσε κάποιος να συναντήσει από κεφαλληνιακή ελάτη (ενδημικό της Ελλάδας) στα ψηλά σημεία των πλαγιών του φαραγγιού μέχρι αρκεύθους, δρύες, πλατάνια, φτελιές, καστανιές και πολλά είδη υδροχαρούς βλάστησης στα χαμηλότερα. Πολύ ενδιαφέρουσα ήταν και η πανίδα της περιοχής με πιο σημαντικά είδη αυτά της βίδρας και των διαφόρων ερπετών καθώς και κάποιων αρπαχτικών που κυριαρχούσαν στην περιοχή.
Δάσος και λίμνη Καϊάφα (pSCI: GR2330005)
Το δάσος και η λίμνη Καϊάφα του Νομού Ηλείας αποτελούσε ένα μοναδικό παράκτιο φυσικό στολίδι με μοναδική βιοποικιλότητα. Χαρακτηριστικά αυτής της βιοποικιλότητας ήταν τα τρία σπουδαία διαφορετικά οικοσυστήματα τα οποία συνέθεταν το τοπίο. Οι σπάνιες παράκτιες αμμοθίνες, το εξαιρετικής δομής, υγιέστατο πευκοδάσος αποτελούμενο από χαλέπιο πεύκη, κουκουναριές σε μίξη με άλλα αείφυλλα πλατύφυλλα, καθώς και η υδροχαρής βλάστηση της λίμνης. Σπουδαία ήταν και η πανίδα της περιοχής με πιο χαρακτηριστικά τα σπάνια είδη χελωνών της περιοχής (Γραμμωτή, Ονυχοχελώνα, Θαλάσσια caretta).
Φαράγγι της Νέδας
Το φαράγγι της Νέδας πήρε τ’ όνομά του από τον μοναδικό ποταμό με θηλυκό όνομα, την Νέδα. Η Νέδα πηγάζει από το όρος Λύκαιο της Μεσσηνίας. Διανύοντας μια διαδρομή 32 χιλιομέτρων που αποτελεί φυσικό σύνορο των νομών Ηλείας και Μεσσηνίας το ποτάμι εκβάλλει στο Ιόνιο, λίγο έξω από την Κυπαρισσία. Αν και δεν υπήρχε κάποιο ιδιαίτερο καθεστώς προστασίας, το φαράγγι της Νέδας ήταν περιοχή απεριόριστου φυσικού κάλλους. Μοναδική υδροχαρής βλάστηση, κατάφυτες πλαγιές με είδη της ευμεσογειακής βλάστησης αλλά και με ιδιαίτερα πλούσια πανίδα, αποτελούμενη από βίδρες, σπάνια ερπετά και είδη νυχτερίδων που φιλοξενούνταν στο σπήλαιο του Στομίου, προσέδιδαν μια ιδιαίτερη οικολογική αξία στην περιοχή.
Όρος Ταΰγετος (pSCI: GR2550006)
Ο Ταΰγετος (2407 μ.) μαζί με την οροσειρά του Πάρνωνα, είναι οι παλαιότερες περιοχές της Πελοποννήσου. Τα δασικά οικοσυστήματα του βουνού συντίθονται κυρίως από την ενδημική, για την Ελλάδα, κεφαλληνιακή ελάτη και από υπέροχες συστάδες μαύρης πεύκης. Ο Ταΰγετος είναι ένας βοτανικός παράδεισος με περισσότερα από 160 ενδημικά είδη, εκ των οποίων 21 είναι τοπικά ενδημικά. Οι βιότοποι του Ταϋγέτου φιλοξενούν επίσης μια αρκετά πλούσια πανίδα με πιο σημαντικά είδη τα διάφορα αρπαχτικά καθώς και τα λιγοστά τσακάλια. Ανεπίσημες αναφορές κάνουν λόγο για ύπαρξη ατόμων αγριόγατου, ωστόσο, δεν υπάρχει καμιά επίσημη καταγραφή τα τελευταία χρόνια. Δεν έχουμε ακόμα μια πλήρη εικόνα της καταστροφής από την πρόσφατη πυρκαγιά, όμως μπορούμε με βεβαιότητα να πούμε ότι έστω και ένα στρέμμα καμένο σε Ταΰγετο και Πάρνωνα, αποτελεί καταστροφή.
Όρος Πάρνωνας (pSCI: GR2520006)
Ο Πάρνωνας (1935 μ.), όπως και ο Ταΰγετος, φιλοξενεί εκτενή δάση κεφαλληνιακής ελάτης και μαύρης πεύκης. Ωστόσο, το σπανιότερο δασικό οικοσύστημα του είναι οι συστάδες με τη συριακή άρκευθο, η οποία δεν υπάρχει πουθενά αλλού στην Ευρώπη. Σημαντικές εκτάσεις του βουνού καλύπτονται επίσης από καστανιές σε άριστη οικολογική κατάσταση. Στον Πάρνωνα απαντώνται περίπου 100 ενδημικά φυτικά είδη εκ των οποίων τα 6 είναι τοπικά ενδημικά. Οι τρομερή ποικιλία των βιοτόπων του, έχει ως αποτέλεσμα την ύπαρξη αρκετών ειδών ζώων, με πιο σημαντικά: το τσακάλι, σπάνιες νυχτερίδες, αρκετά σπάνια ερπετά καθώς και έναν σημαντικό αριθμό από διάφορα είδη αρπαχτικών.
Ολυμπία (pSCI: GR2330004)
Η περιοχή γύρω από την αρχαία Ολυμπία, αποτελεί χαρακτηριστικό δείγμα της μεσογειακής βλάστησης. Η περιοχή αποτελεί ένα μωσαϊκό δασικών και αγροδασικών οικοσυστημάτων με μεγάλη βιοποικιλότητα, κυρίως πανιδικά, χωρίς ωστόσο να φιλοξενεί σπάνια ή ενδημικά φυτά.
Όροι Μαρμπας και Κλωκός φαράγγι Σελινούντα (pSCI: GR2320005)
Στην μεγάλη φωτιά του Ιουλίου 2007 στην Αιγιαλεία κάηκαν σημαντικά κομμάτια αυτής της πολύτιμης, οικολογικά, περιοχής. Η περιοχή φιλοξενεί 7 ενδημικά φυτικά είδη, χωρίς ωστόσο να έχουμε μια ολοκληρωμένη χλωριδική μελέτη, η οποία πιθανότατα θα ανέβαζε το αριθμό αυτόν κατά πολύ. Στην περιοχή υπάρχει η μοναδική αποικία γυπών στην Πελοπόννησο, ενώ απαντώνται πολλά ακόμα είδη πουλιών, γεγονός που οδήγησε στον χαρακτηρισμό της περιοχής ως «Σημαντική Περιοχή για την Ορνιθοπανίδα» (ΙΒΑ) και ως «Περιοχή Ειδικής Προστασίας» (SPA: GR2320010).
Νωρίτερα το καλοκαίρι, χάσαμε και άλλα δάση με τεράστια οικολογική σημασία. Η Πάρνηθα, δάση του Γράμμου, της Πρέσπας και του Πηλίου που κάηκαν, συμπληρώνουν τη μαύρη λίστα των οικολογικών απωλειών αυτού του καλοκαιριού. Μερικά από αυτά τα δάση πολύ δύσκολα θα αναγεννηθούν, αν δεν τα αφήσουμε στην ησυχία τους για μερικές δεκαετίες....
Δευτέρα, 27 Αυγούστου 2007
β) Για τα λοιπά έργα περιβάλλοντος που χειρίζονται απευθείας Υπουργεία και άλλοι φορείς η κατάσταση είναι εξίσου απογοητευτική. Πιο συγκεκριμένα από τα 14 αυτά έργα συνολικού ύψους 453.810.369 ευρώ, δεν έχουν ξεκινήσει τα 8 (μηδέν απορροφητικότητα), ενώ των υπολοίπων η απορρόφηση είναι ελάχιστη. Συνολικά έχουν απορροφηθεί μόνο 91.635.869 ευρώ δηλαδή μόλις το 20%. Είναι βέβαιο ότι το μεγαλύτερο ποσοστό των αδιάθετων κονδυλίων θα επιστραφεί στην ΕΕ αφού δεν υπάρχει πλέον διαθέσιμος ικανός χρόνος για την αξιοποίηση τους.
AERONET_FORTH_CRETE - Date: 2007/237 - 08/25
Απόντος του πατέρα μου, πήγαμε  να ποτίσουμε τις κοτούλες του και τα δέντρα του.
Από το μεσημέρι που φαινόντουσαν οι καπνοί,  πίσω από το βουνό, στην πλευρά της Κερατέας, τίποτα δεν προδίκαζε αυτό που θα ακολουθήσει.
Η φωτιά πέρασε πάνω από το βουνό και η κατάσταση άρχισε να γίνεται πολύ δύσκολη.
Το κινητό να χτυπάει συνέχεια.
Μία ο πατέρας μου από την Μυτιλήνη,  μία η γυναίκα  μου με τον μπέμπη αγκαλιά να κλαίει από την πείνα, την άλλη ο αδερφός μου και η αδερφή μου από την Κέρκυρα και τέλος οι κόρες μου, παρακαλώντας μας να γυρίσουμε πίσω.
Άλλωστε χωρίς ρεύμα και με το νερό να τρέχει ελάχιστα, δεν έχεις και πολλές δυνατότητες.
Αυτή την στιγμή, έχει εκκενωθεί  ο οικισμός  «ΟΛΥΜΠΟΣ» και η φωτιά έχει φτάσει στα πρώτα σπίτια.
Όλες οι πλαγιές, απέναντι από τον «Πύργο του Μελισσουργού» έχουν παραδοθεί στην πύρινη λαίλαπα.
Τρομάζω και μόνο στην σκέψη, το τι μπορεί να αντικρίσουμε το πρωί, όταν και θα επιστρέψουμε.
Ο Θεός να βάλει το Χέρι Του.
Απειλούνται σπίτια στου Παπάγου.
έχει σκεπάσει της περιοχές του Παπάγου, της Καισαριανής, του Βύρωνα, του Καρέα και της Ηλιούπολης.
Έκλεισε η Κατεχάκη και η Αττική Οδός στα Γλυκά Νερά.
Εκκενώθηκε το μοναστήρι του Αγίου Ιωάννη του Θεολόγου.
Υ.Γ...Το σημείο που ξεκίνησε η φωτιά είναι διεκδικούμενο.
Σε κατάσταση έκτακτης ανάγκης Μεσσηνία, Λακωνία και Ηλεία.
Ο αριθμός των θυμάτων είναι απροσδιόριστος, όπως και ο αριθμός των ζωντανών νεκρών κατοίκων, που τα έχουν χάσει όλα.
Σας προκαλώ όλους.
Αερόπολη , Νέο Οίτυλο, Πύργος Δυρού,Γερολιμένας,
Καρβέλι, Λαδάς, Αλαγονία,
Θα πάθετε ΣΟΚ, από το μέγεθος της καταστροφής.
*  Σημειώνεται ότι το Παγκόσμιο Ταμείο για τη Φύση  είχε προτείνει την ανακήρυξη του Ταϋγέτου σε εθνικό δρυμό, καθώς στο βουνό ενδημούν περισσότερα από εκατό σπάνια είδη χλωρίδας και πανίδας. Από αυτά περίπου είκοσι είναι είδη που απαντώνται αποκλειστικά στον Ταΰγετο και πουθενά αλλού στον κόσμο.
Εκκενώνονται ξενοδοχεία που έχουν περικυκλωθεί από τις φλόγες.
Δυστυχώς η φωτιά έχει μπει μέσα στην πόλη και καίγονται σπίτια και αυτοκίνητα .
Υπάρχουν δύο νεκροί και υπάρχουν πληροφορίες για τρίτο.
ΜΑΥΡΗ ΜΕΡΑ ΓΙΑ ΤΗΝ ΛΑΚΩΝΙΑ ΚΑΙ ΟΧΙ ΜΟΝΟ.
Οκτώ άνθρωποι , στην πλειοψηφία τους νέοι, ήταν μέχρι χθες το βράδυ τα τραγικά θύματα της πύρινης λαίλαπας που χτυπάει αλύπητα τη χώρα εδώ και περίπου έναν μήνα.
Πηγές:
Τρίτεκνοι και μελλοντικοί τρίτεκνοι
Γραμμή βίντεο
Αμαλία
Εκπαιδευτικό Υλικό

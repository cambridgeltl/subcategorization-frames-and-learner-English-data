<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>Τεράστιο πρόβλημα ρύπανσης στη λεκάνη του Ασωπού ποταμού</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>Τεράστιο πρόβλημα ρύπανσης στη λεκάνη του Ασωπού ποταμού</title>
						<author></author>
						<imprint>
							<publisher></publisher>
							<pubDate>2010-09-06 23:49:55.0</pubDate>
							<eAddress>http://www.servitoros.gr/news/view.php/22944/</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="el"/>
			</langUsage>
			<textClass>
				<keywords>
					<keyTerm>ρύπανση</keyTerm>
					<keyTerm>ασωπός</keyTerm>
					<keyTerm>ποταμός</keyTerm>
					<keyTerm>ύδατα</keyTerm>
					<keyTerm>βιομηχανία</keyTerm>
					<keyTerm>απόβλητα</keyTerm>
					<keyTerm>ελλάδα</keyTerm>
					<keyTerm>λίμνη</keyTerm>
					<keyTerm>κόρινθος</keyTerm>
					<keyTerm>εκδήλωση</keyTerm>
					<keyTerm>ευρώπη</keyTerm>
					<keyTerm>κοινοβούλιο</keyTerm>
					<keyTerm>οικολόγος</keyTerm>
					<keyTerm>πολιτισμός</keyTerm>
					<keyTerm>επιστήμονας</keyTerm>
					<keyTerm>υγεία</keyTerm>
					<keyTerm>περιβάλλον</keyTerm>
					<keyTerm>γεωργία</keyTerm>
					<keyTerm>κτηνοτροφία</keyTerm>
					<keyTerm>υδρολογία</keyTerm>
					<keyTerm>χρώμιο</keyTerm>
					<keyTerm>τοξικά</keyTerm>
					<keyTerm>συζήτηση</keyTerm>
					<keyTerm>μόλυνση</keyTerm>
					<keyTerm>συμβούλιο</keyTerm>
					<keyTerm>χημείο</keyTerm>
					<keyTerm>λύματα</keyTerm>
					<keyTerm>αποχέτευση</keyTerm>
					<keyTerm>δίκτυο</keyTerm>
					<keyTerm>υπόγειο</keyTerm>
					<keyTerm>αδειοδότηση</keyTerm>
					<keyTerm>επιχείρηση</keyTerm>
					<keyTerm>μελέτη</keyTerm>
					<keyTerm>οικονομία</keyTerm>
					<keyTerm>νομοθεσία</keyTerm>
					<keyTerm>μέταλλα</keyTerm>
					<keyTerm>τρόφιμα</keyTerm>
					<keyTerm>χημικός</keyTerm>
					<keyTerm>μηχανικός</keyTerm>
					<keyTerm>διάσκεψη</keyTerm>
					<keyTerm>ακτιβισμός</keyTerm>
					<keyTerm>οικολογία</keyTerm>
					<keyTerm>αγώνας</keyTerm>
					<keyTerm>αμερική</keyTerm>
					<keyTerm>ripansi</keyTerm>
					<keyTerm>asopos</keyTerm>
					<keyTerm>potamos</keyTerm>
					<keyTerm>idata</keyTerm>
					<keyTerm>biomixania</keyTerm>
					<keyTerm>apoblita</keyTerm>
					<keyTerm>ellada</keyTerm>
					<keyTerm>limni</keyTerm>
					<keyTerm>korinthos</keyTerm>
					<keyTerm>ekdilosi</keyTerm>
					<keyTerm>eyropi</keyTerm>
					<keyTerm>koinoboulio</keyTerm>
					<keyTerm>oikologos</keyTerm>
					<keyTerm>politismos</keyTerm>
					<keyTerm>epistimonas</keyTerm>
					<keyTerm>igeia</keyTerm>
					<keyTerm>periballon</keyTerm>
					<keyTerm>georgia</keyTerm>
					<keyTerm>ktinotrofia</keyTerm>
					<keyTerm>idrologia</keyTerm>
					<keyTerm>xromio</keyTerm>
					<keyTerm>toksika</keyTerm>
					<keyTerm>sizitisi</keyTerm>
					<keyTerm>molinsi</keyTerm>
					<keyTerm>simboulio</keyTerm>
					<keyTerm>ximeio</keyTerm>
					<keyTerm>limata</keyTerm>
					<keyTerm>apoxeteysi</keyTerm>
					<keyTerm>diktio</keyTerm>
					<keyTerm>ipogeio</keyTerm>
					<keyTerm>adeiodotisi</keyTerm>
					<keyTerm>epixeirisi</keyTerm>
					<keyTerm>meleti</keyTerm>
					<keyTerm>oikonomia</keyTerm>
					<keyTerm>nomothesia</keyTerm>
					<keyTerm>metalla</keyTerm>
					<keyTerm>trofima</keyTerm>
					<keyTerm>ximikos</keyTerm>
					<keyTerm>mixanikos</keyTerm>
					<keyTerm>diaskepsi</keyTerm>
					<keyTerm>aktibismos</keyTerm>
					<keyTerm>oikologia</keyTerm>
					<keyTerm>agonas</keyTerm>
					<keyTerm>ameriki</keyTerm>
				</keywords>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/ENV_EL/12335.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">Πέμπτη, 16 Απριλίου 2009, 14:09</p>
			<p id="p2">Περισσότερα νέα από την τοπική επικαιρότητα</p>
			<p id="p3">Πηγές: Ελευθεροτυπία, Εξπρές, ΣΚΑΪ</p>
			<p id="p4">«Η διαχείριση υδάτων και βιομηχανικών αποβλήτων στην Ελλάδα: Οι περιπτώσεις του ποταμού Ασωπού, της λίμνης Κορώνειας και του Κορινθιακού Κόλπου», ήταν το θέμα εκδήλωσης που διοργανώθηκε την Τετάρτη 15 Απριλίου, στο Ευρωπαϊκό Κοινοβούλιο από τους Οικολόγους Πράσινους Ελλάδας και το Ινστιτούτο Τοπικής Αειφορίας και Πολιτισμού (ΙΤΑΠ), σε συνεργασία με την Ομάδα των Πρασίνων στο Ευρωπαϊκό Κοινοβούλιο.</p>
			<p id="p5">Μεταξύ άλλων, συμμετείχαν ο Γενικός Γραμματέας του ΥΠΕΧΩΔΕ, Ευάγγελος Μπαλτάς, βουλευτές και ευρωβουλευτές, κάτοικοι των περιοχών, ενεργοί πολίτες, ειδικοί επιστήμονες και εκπρόσωποι της Ευρωπαϊκής Επιτροπής.</p>
			<p id="p6">Σκοπός της εκδήλωσης ήταν η διεξοδική ανάδειξη του προβλήματος της ρύπανσης, που πλήττει τις περιοχές αυτές, επηρεάζοντας την υγεία των κατοίκων, το περιβάλλον, τη γεωργία και την κτηνοτροφία. Ειδικότερα, το πρόβλημα της ρύπανσης, από βιομηχανίες, της υδρολογικής λεκάνης του Ασωπού ποταμού, από το εξασθενές χρώμιο και άλλους τοξικούς ρύπους απασχόλησε ιδιαίτερα τους ομιλητές της ειδικής συζήτησης με θέμα «Η Τραγωδία του Ασωπού», την οποία συντόνισε η Μαργαρίτα Καραβασίλη, πρώην Γενική Διευθύντρια των Επιθεωρητών Περιβάλλοντος του ΥΠΕΧΩΔΕ, στο βαθμό, που τα συγκεκριμένα τοξικά στοιχεία προκαλούν σοβαρές επιπτώσεις στη μόλυνση των υδάτων και στην υγεία των κατοίκων της ευρύτερης περιοχής.</p>
			<p id="p7">Ο κ. Μπαλτάς, από την πλευρά του, αναφέρθηκε στα μέτρα που λήφθηκαν για την αντιμετώπιση του προβλήματος, τονίζοντας ότι η σχετική οδηγία για την περιβαλλοντική ευθύνη έχει ήδη συνταχθεί ως προεδρικό διάταγμα και σύντομα θα κατατεθεί για τις περαιτέρω διαδικασίες στο Συμβούλιο της Επικρατείας, ενώ υπάρχει χρονικό περιθώριο έως το τέλος του 2009 για την κατάθεση του διαχειριστικού σχεδίου, το οποίο βρίσκεται σε στάδιο προετοιμασίας και επεξεργασίας από τους αρμόδιους. Όπως ανέφερε ο γγ του ΥΠΕΧΩΔΕ, «στην περιοχή γύρω από τον ποταμό Ασωπό υπάρχουν βιομηχανίες από τη δεκαετία του '60, αλλά μόλις τον Αύγουστο του 2007 εντοπίστηκε εξασθενές χρώμιο από το Γενικό Χημείο του Κράτους. Στο πλαίσιο αυτό, η βασική προτεραιότητα ήταν η ανάγκη για καθαρισμό του ποταμού, καθώς και η ταυτοποίηση και τιμωρία των ρυπαντών, μια διαδικασία η οποία βρίσκεται σε εξέλιξη».</p>
			<p id="p8">Ο κ. Μπαλτάς υπογράμμισε ότι για το ελληνικό δημόσιο το ουσιώδες είναι «η μόνιμη λύση στο πρόβλημα, κάτι το οποίο μπορεί να επιτευχθεί, μέσω του ελέγχου των λυμάτων και της δημιουργίας ενός ενιαίου αποχετευτικού δικτύου. Για το λόγο αυτό, υφίσταται θεσμοθετημένο όριο ρύπανσης των υδάτων, επιφανειακών και υπόγειων, η παρακολούθηση και ο καθορισμός ζωνών προστασίας (περιοχές NATURA), ενώ το ΥΠΕΧΩΔΕ πραγματοποιεί ολοένα και αυστηρότερους ελέγχους των βιομηχανιών».</p>
			<p id="p9">Εκ μέρους της Ευρωπαϊκής Επιτροπής και εκπροσωπώντας τον αρμόδιο Επίτροπο για θέματα Περιβάλλοντος, Σταύρο Δήμα, έλαβε το λόγο ο Δημήτρης Γιωτάκος, ο οποίος μετέφερε στο ακροατήριο τη δήλωση υποστήριξης του Επιτρόπου για τις προσπάθειες που πραγματοποιούνται, και σημείωσε ότι το ζήτημα του Ασωπού είχε απασχολήσει την Επιτροπή και το 2000, αλλά εξαιτίας περιορισμένων στοιχείων η υπόθεση έκλεισε. Εν συνεχεία, η διαδικασία κινήθηκε εκ νέου το 2007 και με τη συνδρομή του Ευρωπαϊκού Κοινοβουλίου. Σημείωσε δε, πως η Επιτροπή έχει κινήσει διαδικασίες σε βάρος της Ελλάδας για διάφορες υποθέσεις σχετικά με τον Ασωπό.</p>
			<p id="p10">«Το πρόβλημα του Ασωπού», υπογράμμισε ο κ. Γιωτάκος, «εντοπίζεται στην απουσία ενός συστήματος ελέγχου των επικίνδυνων αποβλήτων στην Ελλάδα, στην πλημμελή αδειοδότηση και επιθεώρηση των επιχειρήσεων, καθώς και στην πλημμελή υιοθέτηση της οδηγίας-πλαίσιο (2000/60 ΕΚ) για τη θέσπιση πλαισίου κοινοτικής δράσης στον τομέα της πολιτικής επί των υδάτων». «Οι ελληνικές αρχές δεν είναι αδρανείς», είπε, «και υπάρχουν επί του παρόντος ορισμένα μέτρα, αλλά ο κ. Δήμας επιθυμεί αποτελέσματα, καθώς η ρύπανση των υδάτινων πόρων σχετίζεται άμεσα με το ζήτημα της κλιματολογικής αλλαγής. Η πρόοδος και η συμβατότητα των ελληνικών δράσεων θα κριθούν εκ του αποτελέσματος». Είπε ακόμα ότι η Κομισιόν θα θεσπίσει όρια για το εξασθενές χρώμιο στα ύδατα, αναθεωρώντας την υπάρχουσα οδηγία καθώς νέες μελέτες καταδεικνύουν ότι το εξασθενές είναι πολύ πιο τοξικό απ' ότι αρχικά υπολογίζονταν.</p>
			<p id="p11">Από την πλευρά της Ομάδας των Πρασίνων, η συμπρόεδρος Μόνικα Φρασόνι κατηγόρησε την ελληνική κυβέρνηση και την Κομισιόν για μη λήψη μέτρων αντιμετώπισης της μακροχρόνιας ρύπανσης του Ασωπού με εξασθενές χρώμιο, η οποία έχει φτάσει σε δραματικά υψηλό επίπεδο και καυτηρίασε τη δικαιολογία της «οικονομικής ανάπτυξης». Πρόκειται, είπε, για κατάφωρη παραβίαση της κοινοτικής νομοθεσίας.</p>
			<p id="p12">Η εκπρόσωπος του ελληνικού κόμματος των Πρασίνων, αρμόδια για θέματα υδάτων, Μαρία Βιτοράκη, ανέφερε στην παρέμβασή της ότι 1.500 βιομηχανικές εγκαταταστάσεις, συμπεριλαμβανομένων των βιομηχανιών μετάλλων και τροφίμων, έχουν δραστηριοποιηθεί στην περιοχή που περιβάλλει τον Ασωπό, ενώ, όπως επισήμανε, δεν υπάρχει σύστημα επεξεργασίας των λυμάτων.</p>
			<p id="p13">Ο πρόεδρος του ινστιτούτου για την τοπική αειφόρο ανάπτυξη, χημικός μηχανικός Θανάσης Παντέλογλου, χαρακτήρισε απαράδεκτη, αντιδημοκρατική και αδικαιολόγητη την αντιμετώπιση από τις ελληνικές Αρχές της συνεχούς ρύπανσης της λεκάνης του Ασωπού. Και διερωτήθηκε «για ποιους λόγους επιτρέπουν οι αρμόδιες αρχές αυτήν την κατάσταση»...</p>
			<p id="p14">Στη διάσκεψη ακούστηκε μαγνητοσκοπημένο μήνυμα της ακτιβίστριας Εριν Μπρόκοβιτς, γνωστή για τους οικολογικούς αγώνες της στις ΗΠΑ, η οποία χαρακτήρισε «πολύ ανησυχητική» την κατάσταση στον Ασωπό. Η ρύπανση του ποταμού, είπε, υπερβαίνει τα ανώτατα αποδεκτά αμερικανικά όρια κατά 2.000 φορές. Και ανέφερε ότι θα ζητήσει από τις αμερικανικές επιχειρήσεις, που συνεργάζονται με εταιρείες οι οποίες εδρεύουν στην περιοχή του Ασωπού, να ζητούν πιστοποίηση ότι τα ύδατα του ποταμού είναι ασφαλή από ποιοτικής πλευράς.</p>
			<p id="p15">μετά ή άνευ επεξεργασίας, χωρίς γραπτή άδεια του εκδότη.</p>
		</body>
	</text>
</cesDoc>
<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>
οι εξελίξεις στην υπόθεση του νερού της Μεσσαπίας
</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>
οι εξελίξεις στην υπόθεση του νερού της Μεσσαπίας
</title>
						<author></author>
						<imprint>
							<publisher></publisher>
							<pubDate>2010-09-01 18:03:57.0</pubDate>
							<eAddress>http://sdappe-kimis.pblogs.gr/2009/12/oi-exelixeis-sthn-ypothesh-toy-neroy-ths-messapias.html</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="el"/>
			</langUsage>
			<textClass>
				<keywords>
					<keyTerm>νερο</keyTerm>
					<keyTerm>ρύπανση</keyTerm>
					<keyTerm>ασωποσ</keyTerm>
					<keyTerm>μεσσαπία</keyTerm>
				</keywords>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/ENV_EL/25134.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">Οι εξελιξεις για το θέμα:</p>
			<p id="p2">πηγή: Σερβιτόρος της Εύβοιας, 23/11/09</p>
			<p id="p3">Οι προτάσεις του ΤΕΕ για μια συνολική αντιμετώπιση του προβλήματος του Ασωπού:</p>
			<p id="p4">Στο μεταξύ για το συναφές και χρονικά πρότερο ως προς την αποκάλυψη πρόβλημα του Ασωπού το Τεχνικό Επιμελητήριο Ελλάδος παρουσίασε τις προτάσεις του</p>
			<p id="p5">ΝΟΜΑΡΧΙΑΚΗ ΑΓΩΝΙΣΤΙΚΗ ΣΥΝΕΡΓΑΣΙΑ Χαλκίδα 2/12/09</p>
			<p id="p6">Σοφία Ντούρου-Ανδρέας Τσακός/Νομαρχιακοί Σύμβουλοι</p>
			<p id="p7">Στο Ν.Σ. της Τετάρτης 2/12/09 θα θέλαμε να θέσουμε για συζήτηση τα παρακάτω ερωτήματα:</p>
			<p id="p8">1. Ποια είναι η κατάσταση με τη νέα γρίπη στα σχολεία του νομού και τι μέτρα παίρνονται.</p>
			<p id="p9">2. Ποια μέτρα θα πάρει η Ν.Α. Εύβοιας για να υδροδοτηθούν άμεσα με καθαρό νερό οι περιοχές του νομού στις οποίες έχει εντοπιστεί εξασθενές χρώμιο. Σύμφωνα με την εγκύκλιο του Υπ. Υγείας και Αλληλεγγύης ΔΥΓ2/οικ.39511/6-4-05 είναι υπεύθυνοι οι Δήμοι για την ποιότητα του νερού αλλά και η Ν.Α. είναι υπεύθυνη να ελέγχει τους Δήμους. Άρα αφού μέχρι τώρα δεν έχει δοθεί λύση από το Δήμο, δεν θα πάρετε μέτρα; Ποιες ενέργειες έχουν γίνει ώστε να ξεκινήσει η δημιουργία κεντρικού περιφερειακού διυλιστηρίου; Τι έχει αποκαλυφθεί και αποδειχτεί σχετικά με τη ρύπανση από τη δραστηριοποίηση της ΛΑΡΚΟ στην περιοχή Μεσσαπίων και τι μέτρα θα ληφθούν-εκτός από το πρόστιμο-από τυχόν ευθύνες ρύπανσης, για την αποκατάσταση και τη μελλοντική σωστή λειτουργία της επιχείρησης;</p>
			<p id="p10">3. Μετά από απάντηση που πήραμε σε ερώτησή μας από τη Δ/ση Τεχνικών Υπηρεσιών για το σχολικό συγκρότημα 3ου -6ου Γυμνασίου Χαλκίδας συνεχίζει να μένει το ερώτημα: Έχει περάσει ένας χρόνος από τότε που αναθέσατε τη μελέτη στον ΟΣΚ. Πόσο χρόνο θα βρίσκεται σε «αναμονή» η Ν.Α. Εύβοιας για να κινηθούν πιο γρήγορα οι διαδικασίες;</p>
			<p id="p11">ρύπανση του Ασωπού και ΣτΕ</p>
			<p id="p12">Πηγή: Σκάι</p>
			<p id="p13">"Φρένο" στην ρύπανση του Ασωπού επιχειρεί να βάλει το Συμβούλιο της Επικρατείας. Με εισήγησή της στο Ε' τμήμα, η σύμβουλος Επικρατείας Αικατερίνη Σακελλαροπούλου ζητά την ανάκληση των αδειών λειτουργίας πέντε βιομηχανιών που λειτουργούν στα Οινόφυτα και ρυπαίνουν το ποτάμι με οδυνηρές συνέπειες για την υγεία των κατοίκων και το περιβάλλον.</p>
			<p id="p14">Η εισήγηση της Συμβούλου της Επικρατείας για την ανάκληση αδειών πέντε βιομηχανικών μονάδων είναι ξεκάθαρη, επιβεβαιώνοντας την έκταση της περιβαλλοντικής καταστροφής του Ασωπού ποταμού.</p>
			<p id="p15">Οι βιομηχανικές μονάδες, που ασχολούνται με αλουμινοκατασκευές και είδη συσκευασίας από το 2007 λειτουργούν χωρίς απαιτούμενες άδειες με αποφάσεις της νομαρχίας Βοιωτίας.</p>
			<p id="p16">Από τον Αύγουστο του 2006 κάτοικοι της ευρύτερης περιοχής των Οινοφύτων κλιμακώνουν τις κινητοποιήσεις τους αντιδρώντας στην ανεξέλεγκτη ρύπανση του Ασωπού ποταμού.</p>
			<p id="p17">Τον επόμενο χρόνο, καταγράφονται υψηλές τιμές επικίνδυνων βαρέων μετάλλων στον υδροφόρο ορίζοντα ενώ ο επίτροπος περιβάλλοντος της ΕΕ Σταύρος Δήμας κρούει τον κώδωνα του κινδύνου.</p>
			<p id="p18">Οι εξελίξεις αναγκάζουν το υπουργείο ΠΕΧΩΔΕ να ανακοινώσει μέτρα απορρύπανσης του ποταμού και λίγες ημέρες αργότερα, τον Οκτώβριο του 2007 ο προϊστάμενος της εισαγγελίας εφετών διατάζει κατεπείγουσα προκαταρκτική έρευνα.</p>
			<p id="p19">Η ρύπανση του Ασωπού από βιομηχανικά λύματα αποτελεί σήμερα ένα από τα μεγαλύτερα περιβαλλοντικά προβλήματα όχι μόνο στην Ελλάδα, αλλά σε ολόκληρη την Ευρώπη.</p>
			<p id="p20">Αυτό επιβεβαιώνεται όταν τον περασμένο Ιούνιο 15 βιομηχανίες ρυπαντές του Ασωπού αντιμετωπίζουν εκτός από την κατηγορία της υποβάθμισης του περιβάλλοντος και για πρώτη φορά την κατηγορία πρόκλησης βαριάς σωματικής και θανάτου.</p>
			<p id="p21">"Ντροπή" χαρακτήρισε την κατάσταση που επικρατεί σήμερα στον Ασωπό η ειδική γραμματέας Περιβάλλοντος Μαργαρίτα Καραβασίλη μιλώντας στην τηλεόραση του ΣΚΑΪ. Η κ. Καραβασίλη τόνισε ότι στόχος του υπουργείου Περιβάλλοντος δεν είναι να κλείσουν οι βιομηχανίες που ρυπαίνουν τον Ασωπό, αλλά να συμμορφωθούν στη νομοθεσία.</p>
			<p id="p22">"Τα σχέδια μας για τον Ασωπό είναι η σταδιακή αποκατάσταση της ζημιάς που έχει σημειωθεί, και να βρούμε λύσεις που θα εγγυώνται μια καθαρότερη περιοχή όπου οι κάτοικοι θα έχουν πρόσβαση σε καθαρό νερό. Επίσης να δούμε πόσο επηρεάζει η ρύπανση τις καλλιέργειες της περιοχής" σημείωσε η κ. Καραβασίλη.</p>
			<p id="p23">από ΝΟΜΑΡΧΙΑΚΗ ΑΓΩΝΙΣΤΙΚΗ ΣΥΝΕΡΓΑΣΙΑ | Δευτέρα, 7 Δεκεμβρίου 2009 3:15 μμ</p>
			<p id="p24">ΝΟΜΑΡΧΙΑΚΗ ΑΓΩΝΙΣΤΙΚΗ ΣΥΝΕΡΓΑΣΙΑ Χαλκίδα 6/12/09</p>
			<p id="p25">Σοφία Ντούρου Νομαρχιακή Σύμβουλος</p>
			<p id="p26">Στο Ν.Σ. της Τετάρτης 2/12/09 θέσαμε για συζήτηση ποια μέτρα θα πάρει η Ν.Α. Εύβοιας για να υδροδοτηθούν άμεσα με καθαρό νερό οι περιοχές του νομού στις οποίες έχει εντοπιστεί εξασθενές χρώμιο. Ποιες ενέργειες έχουν γίνει ώστε να ξεκινήσει η δημιουργία κεντρικού περιφερειακού διυλιστηρίου. Τι έχει αποκαλυφθεί και αποδειχτεί σχετικά με τη ρύπανση από τη δραστηριοποίηση της ΛΑΡΚΟ στην περιοχή Μεσσαπίων και τι μέτρα θα ληφθούν-εκτός από το πρόστιμο-από τυχόν ευθύνες ρύπανσης, για την αποκατάσταση και τη μελλοντική σωστή λειτουργία της επιχείρησης.</p>
			<p id="p27">1.Σύμφωνα με την εγκύκλιο του Υπ. Υγείας και Αλληλεγγύης ΔΥΓ2/οικ.39511/6-4-05 είναι υπεύθυνοι οι Δήμοι για την ποιότητα του νερού αλλά και η Ν.Α. είναι υπεύθυνη να ελέγχει τους Δήμους. Άρα η απάντηση που δόθηκε από την πλευρά του κ. Μπουραντά και των υπεύθυνων αντινομαρχών ότι είναι «δεμένα» τα χέρια τους, είναι υποκριτική αφού ο πρωτογενής παραγωγός νερού-στην προκειμένη περίπτωση ο Δήμος- ελέγχεται από τη Ν.Α. η οποία δίνει την υγειονομική έγκριση για την ποιότητα του νερού που παρέχεται.</p>
			<p id="p28">Έλεγξε η Ν.Α. τους Δήμους; Έχουν υγειονομική έγκριση; Μέχρι να ολοκληρωθούν οι διαδικασίες για λύση του προβλήματος στις βρύσες θα τρέχει επικίνδυνο νερό; Θα απαιτήσουν, ή, ακόμα αν χρειαστεί, θα βρουν λύση να έρθει καθαρό νερό στις περιοχές με εξασθενές χρώμιο; Θεωρούν, επιτέλους το ζήτημα ως έκτακτη ανάγκη;</p>
			<p id="p29">2.Από αυτά που γνωρίζουμε η αποκατάσταση του υδροφόρου ορίζοντα είναι αμφίβολη ή στην καλύτερη περίπτωση απαιτεί πολύ χρόνο. Άρα η διάθεση καθαρού πόσιμου νερού μπορεί να εξασφαλιστεί μόνο μέσα από κεντρικό περιφερειακό διυλιστήριο είτε για την Εύβοια, είτε για Εύβοια-Βοιωτία. Αυτό σημαίνει ότι πρέπει να υπάρξει μελέτη, να ενταχτεί το νέο έργο για χρηματοδότηση χωρίς χρονοτριβή με κύρια ευθύνη του κράτους. Ακόμα δεν πήραμε απάντηση τι θα γίνει με το φράγμα των Ψαχνών. Το νερό που θα συγκεντρώνει θα είναι κατάλληλο για χρήση;</p>
			<p id="p30">3. Το πρόβλημα είναι ήδη πολύ σοβαρό και η ρύπανση συνεχίζεται. Πρέπει λοιπόν να σταματήσει η ρύπανση με συγκεκριμένα μέτρα. Να επανεξεταστούν οι άδειες λειτουργίας σε ορισμένες από τις επιχειρήσεις της περιοχής, που φαίνεται ότι δεν πληρούν ούτε τις στοιχειώδεις περιβαλλοντολογικές προϋποθέσεις και είναι γνωστές στις υπηρεσίες της Ν.Α. Να υπάρξει έλεγχος απόρριψης των αδρανών αποβλήτων της ΛΑΡΚΟ ώστε να μη φράζουν τα υδατορέματα, να εξυγιανθούν τα ορυχεία, να αντιμετωπιστεί η διακίνηση τοξικών αποβλήτων.</p>
			<p id="p31">Περιμένουμε την άμεση αντίδραση της Ν.Α. είτε έχει είτε δεν έχει αρμοδιότητα. Όταν δεν το κάνει είναι συνυπεύθυνη και συνένοχη.</p>
			<p id="p32">Εκδικάστηκαν την Τετάρτη 2 Φεβρουαρίου στην επταμελή Σύνθεση του Ε' Τμήματος του Συμβουλίου της Επικρατείας οι αιτήσεις ακυρώσεως του «Ινστιτούτου Τοπικής Αειφόρου Ανάπτυξης και Πολιτισμού», του συλλόγου «Πολίτες για την Αειοφορία. Περιβάλλον-Υγεία-Πολιτισμός» και του πρεσβύτερου κ. Ιωάννη Οικονομίδη με τις οποίες στρέφονται κατά της άρνησης της Νομαρχιακής Αυτοδιοίκησης Βοιωτίας να διακόψει τη λειτουργία και να ανακαλέσει τις άδειες λειτουργίας πέντε βιομηχανιών της περιοχής του Ασωπού (Οινόφυτα Βοιωτίας). Πρόκειται για τις βιομηχανίες «ΕΠΑΛΜΕ Α.Ε.», «Ελληνική Αεροπορική Βιομηχανία Α.Ε.», «Μαϊλλης Α.Ε.Β.Ε. Συστήματα συσκευασίας», «EUROPA PROFIL ΑΛΟΥΜΙΝΙΟ Α.Β.Ε.» και «ALUMINCO Α.Ε. Ανώνυμος εταιρία αλουμινίου &amp; συναφών μετάλλων». Οι βιομηχανίες αυτές είχαν ελεχθεί το 2007 από την Ειδική Υπηρεσία Επιθεωρητών Περιβάλλοντος και, στη συνέχεια, ο Υπουργός ΠΕ.ΧΩ.Δ.Ε. τους επέβαλλε πρόστιμα για παράβαση της περιβαλλοντικής νομοθεσίας.</p>
			<p id="p33">Στην αρχή της διαδικασίας, τόσο η Νομαρχιακή Αυτοδιοίκηση Βοιωτίας, όσο και ορισμένες από τις βιομηχανίες επεδίωξαν την αναβολή της συζήτησης, αίτημα που βρήκε αντίθετους τους δικηγόρους των περιβαλλοντικών οργανώσεων και του πρεσβ. Ιωάννη, την κυρία Ελ. Κιουσοπούλου και τον κ. Γ. Κτιστάκι, και που τελικώς απερρίφθη από το δικαστήριο που προχώρησε κανονικά στην εκδίκαση των υποθέσεων. Η Νομαρχιακή Αυτοδιοίκηση Βοιωτίας, αφού απερρίφθη το αίτημά της για αναβολή, δεν παρέστη τελικώς στην εκδίκαση για να υπερασπιστεί την θέση της.</p>
			<p id="p34">Η εισηγήτρια, Σύμβουλος Επικρατείας, κ. Αικατερίνη Σακελλαροπούλου εισηγήθηκε την αποδοχή των αιτήσεων ακυρώσεως με το σκεπτικό ότι η Νομαρχιακή Αυτοδιοίκηση Βοιωτίας έπρεπε να είχε ελέγξει αν η λειτουργία των εν λόγω βιομηχανιών ήταν νόμιμη και, κατά περίπτωση, να είχε διακόψει την λειτουργία τους.</p>
			<p id="p35">Σχετικά θέματα:</p>
			<p id="p36">Διαμαρτυρία σπουδαστών του ΤΕΙ Χαλκίδας για το εξασθενές χρώμιο www.servitoros.gr/news/view.php/26140/</p>
			<p id="p37">Το ΤΕΙ Χαλκίδας φιλοξενείται στα Ψαχνά του δήμου Μεσσαπίων. Η ανίχνευση εξασθενούς χρωμίου στο νερό της περιοχής κινητοποίησε τους σπουδαστές του ιδρύματος που πραγματοποίησαν διαμαρτυρία την Παρασκευή 4 Φεβρουαρίου, στο ξενοδοχείο Classical Athens Imperial στην πλατεία Καραϊσκάκη. Εκείνη τη στιγμή στο ξενοδοχείο γινόταν ημερίδα του υπουργείου Περιβάλλοντος, Ενέργειας και Κλιματικής Αλλαγής με θέμα "Το περιβαλλοντικό έγκλημα".</p>
			<p id="p38">Το κείμενο της διαμαρτυρίας που υπογράφει η Επιτροπή Αγώνα ΣΤΕΦ-ΣΔΟ Χαλκίδας είναι το παρακάτω:</p>
			<p id="p39">"Στο δήμο Μεσσαπίων στην Εύβοια και στα Ψαχνά όπου στεγάζεται το ΤΕΙ Χαλκίδας, έχει ανιχνευθεί καρκινογόνο εξασθενές χρώμιο σε μεγάλες ποσότητες σε ολόκληρο τον υδροφόρο ορίζοντα και στο πόσιμο νερό. Οι κάτοικοι της περιοχής καθώς επίσης και οι χιλιάδες σπουδαστές που σπουδάζουμε στο ΤΕΙ για μήνες τώρα είμαστε ανάστατοι. Ο δήμος Μεσσαπίων και η νομαρχία της Εύβοιας παρότι γνωρίζουν την επικίνδυνη κατάσταση που διαμορφώνεται για την υγεία όλων μας, στην ουσία αδιαφορούν ή κάνουν ότι περνάει από το χέρι τους για να κουκουλώσουν το πρόβλημα. Είναι χαρακτηριστικό της ανευθυνότητας, η άποψη του νομάρχη, ότι τάχα δεν είναι αυτός υπεύθυνος για την λύση του προβλήματος. Λες και όταν ο καρκίνος με το εξασθενές χρώμιο μας δηλητηριάζει καθημερινά, εμείς θα πρέπει να ασχολούμαστε με το ποιος έχει την ευθύνη, αν την έχει ο Νομάρχης, ο Δήμαρχος ή ο περιφερειάρχης. Είναι χαρακτηριστικές επίσης και οι δημόσιες απειλές του Δημάρχου, προς αυτούς που μιλάνε για το πρόβλημα, παρότι όλες οι μετρήσεις που και ο ίδιος έχει στα χέρια του μιλάνε για πολύ σοβαρό πρόβλημα.</p>
			<p id="p40">Είναι αυταπάτη όμως,να περιμένει κανείς από έναν νομάρχη του ΠΑΣΟΚ και από έναν Δήμαρχο της ΝΔ, να ενδιαφερθούν για την υγεία των κατοίκων της περιοχής. Και οι δυο γνωρίζουν τους υπεύθυνους αλλά σιωπούν. Οι πολιτικές της ΝΔ και του ΠΑΣΟΚ για το περιβάλλον δεν είναι μόνο υποκριτικές αλλά και επικίνδυνες. Είναι πολιτικές που στηρίζουν την μεγαλύτερη κερδοφορία των επιχειρηματιών και όχι το καθαρό περιβάλλον για τους εργαζόμενους και τη νεολαία.</p>
			<p id="p41">Αρχές Νοέμβρη με πρωτοβουλία των σπουδαστών, στάλθηκε ένα ακόμη δείγμα για ανάλυση, σε δυο διαφορετικά ιδιωτικά κέντρα όπου τα αποτελέσματα τους ήταν σχεδόν ίδια, δηλαδή βρεθήκαν 0.30-0.40mg/l εξασθενούς χρωμίου στο νερό.</p>
			<p id="p42">Όλες οι μετρήσεις και οι μελέτες σημειώνουν, ότι το νερό είναι ακατάλληλο ακόμα και στη γεωργική παραγωγή. Το επιτρεπτό όριο για τέτοιου είδους καρκινογόνες ουσίες είναι μηδενικό!</p>
			<p id="p43">Από τότε μέχρι τώρα ούτε ο δήμος ούτε και η νομαρχία έβγαλαν κουβέντα. Η υπηρεσία υγιεινής της νομαρχίας δεν παίρνει θέση για το πρόβλημα. Αν ήταν για τίποτα σαπουνάδες από κάποιο φτωχόσπιτο που βγαίνανε στο δρόμο θα κινητοποιούνταν έγκαιρα και με αυστηρότητα και ο δήμος και η νομαρχία!</p>
			<p id="p44">Εμείς αναγκαζόμαστε να πίνουμε επί πληρωμή εμφιαλωμένο νερό για να γλυτώσουμε ό,τι μπορούμε. Όμως πλενόμαστε με νερό που έχει εξασθενές χρώμιο. Τρώμε φαγητά που μαγειρεύονται με νερό που έχει εξασθενές χρώμιο.</p>
			<p id="p45">Γνωρίζουμε ότι οι αγρότες της περιοχής αντιμετωπίζουν σοβαρό πρόβλημα με τα προϊόντα τους, στα οποία έχει μειωθεί κατά πολύ η ζήτηση. Οι θιασώτες της λεγόμενης «πράσινης ανάπτυξης» θα πρέπει να μιλήσουν και να δεσμευτούν τώρα για το πρόβλημα με το εξασθενές χρώμιο και τη λύση του. Χωρίς περικοκλάδες, χωρίς φιέστες και φούμαρα για το περιβάλλον, σε στημένα ακροατήρια. Η πρόταση που ακούγεται στη λογική «ο ρυπαίνων πληρώνει» αποδείχτηκε για άλλη μια φορά ότι την πληρώνουν τα λαϊκά στρώματα.</p>
			<p id="p46">Οι «φωτισμένοι επιστήμονες» ας βάλουν την επιστήμη τους στην υπηρεσία του λαού, βοηθώντας με την γνώση τους, να διαμορφωθούν συνθήκες κινήματος, αγωνιστικής στάσης ζωής και για το περιβάλλον. Τα φώτα τους ας τα δώσουν για να ανοίξει ο ορίζοντας του λαού και να διεκδικήσει και να πάρει αυτό που του ανήκει. Τα φώτα τους ας τα δώσουν σε αυτούς που δεν έχουν μεροκάματο, σε αυτούς που βρίσκονται στην εξαθλίωση, σε αυτούς που διεκδικούν δουλειά με δικαιώματα, ας τα δώσουν στη νεολαία που αγωνίζεται για δωρεάν μόρφωση και δουλειά.</p>
			<p id="p47">Ας μην δώσουν άλλα πιά σε αυτούς που νομοθετούν πάγωμα μισθών, μείωση συντάξεων, μόρφωση με πληρωμή, επιπλέον κέρδη για τις τράπεζες και την πλουτοκρατία.</p>
			<p id="p48">Ζητάμε εδώ και τώρα</p>
			<p id="p49">Ανάθεση μελέτης απορρύπανσης των περιοχών που έχουν επιβαρυνθεί, από δημόσιο φορέα.</p>
			<p id="p50">Προληπτική εξέταση δωρεάν των κατοίκων και των σπουδαστών για τυχόν επιπτώσεις στην υγεία τους από την έκθεση σε τοξικές ουσίες.</p>
			<p id="p51">Αποζημίωση των αγροτών που πλήττονται από το πρόβλημα.</p>
			<p id="p52">Μέτρα για να σταματήσει η ρύπανση και η μόλυνση του υδροφόρου ορίζοντα της περιοχής".</p>
			<p id="p53">Σχετικά θέματα:</p>
			<p id="p54">Πρώτη νίκη κατά των βιομηχανιών που μολύνουν τον Ασωπό www.servitoros.gr/news/view.php/26146/</p>
			<p id="p55">Η άποψη της Νομαρχιακής Αυτοδιοίκησης Εύβοιας για τις αρμοδιότητες για το νερό κλπ</p>
			<p id="p56">H θέση του ΙΓΜΕ για το νερό στα Ψαχνά και μία απάντηση στην Καθημερινή:</p>
			<p id="p57">ΒΡΑΒΕΥΣΗ ΤΟΥ ΠΑΠΑ-ΓΙΑΝΝΗ ΑΠΟ ΤΗΝ ΑΚΑΔΗΜΙΑ ΑΘΗΝΩΝ:</p>
			<p id="p58">Σχετικά με τις δειγματοληψίες νερού στα Μεσσάπια:</p>
			<p id="p59">Πρόταση μέτρων για τον Ασωπό από τον δήμαρχο Οινοφύτων:</p>
			<p id="p60">Ονόματα υπευθύνων για τον Ασωπό δίνουν οι Οικολόγοι Πράσινοι:</p>
			<p id="p61">Έχετε λογαριασμό στο Pathfinder;</p>
			<p id="p62">Γράψτε τους χαρακτήρες που φαίνονται στην εικόνα</p>
			<p id="p63">ΠΡΟΦΙΛ</p>
		</body>
	</text>
</cesDoc>
<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>Oikologio - Κραχ...στη μελισσοκομία</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>Oikologio - Κραχ...στη μελισσοκομία</title>
						<author></author>
						<imprint>
							<publisher></publisher>
							<pubDate>2010-09-07 08:20:02.0</pubDate>
							<eAddress>http://www.oikologio.gr/content/view/1718/111/</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="el"/>
			</langUsage>
			<textClass>
				<keywords>
					<keyTerm>Οικολόγιο</keyTerm>
					<keyTerm>αναδάσωση</keyTerm>
					<keyTerm>έλληνες bloggers</keyTerm>
					<keyTerm>οικολογία</keyTerm>
					<keyTerm>ευαισθητοποίηση</keyTerm>
					<keyTerm>πάρνηθα</keyTerm>
					<keyTerm>πεντέλη</keyTerm>
					<keyTerm>πυρκαγιές</keyTerm>
					<keyTerm>δεντροφύτευση</keyTerm>
					<keyTerm>πορεία στο σύνταγμα.</keyTerm>
				</keywords>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/ENV_EL/26248.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">Οι ασθένειες, οι ιώσεις, η νόσος της νοσεμίασης, οι δηλητηριάσεις από φυτοφάρμακα, η ατμοσφαιρική ρύπανση, οι αρνητικές επιπτώσεις των μεταλλαγμένων φυτών, τα ηλεκτρομαγνητικά πεδία, οι κλιματικές μεταβολές και οι πυρκαγιές, η ανθεκτικότητα των παρασίτων στα θεραπευτικά σκευάσματα είναι οι παράγοντες που εξετάζονται από τους επιστήμονες ως αίτια του συνδρόμου. Ανήσυχοι και οι παραγωγοί στις Κυκλάδες που βλέπουν το προϊόν τους να φθίνει χρόνο με το χρόνο.</p>
			<p id="p2">Η Ελλάδα κατέχει την πρώτη θέση στην ΕΕ όσον αφορά τον αριθμό των μελισσοσμηνών και την τέταρτη θέση στην παραγωγή μελιού μετά την Ισπανία, τη Γερμανία και τη Γαλλία, αριθμώντας 25.000 μελισσοπαραγωγούς.</p>
			<p id="p3">«Φέτος η παραγωγή μελιού από τη Λάρισα και πάνω είναι κατά 70% μειωμένη σε σχέση με πέρυσι και η πανελλαδική παραγωγή αναμένεται να φτάσει σε μόλις 3.000 τόνους. Η μείωση οφείλεται στην ξηρασία και στο γεγονός ότι δεν μπορούμε να χορηγήσουμε φάρμακα στις μέλισσες, διότι θα αφήσουν κατάλοιπα στο μέλι», λέει ο πρόεδρος της Ομοσπονδίας Μελισσοκομικών Συλλόγων Ελλάδας, κ. Αχιλλέας Παπαστεργίου.</p>
			<p id="p4">Σύμφωνα με την ΟΜΣΕ, το 2007 υπήρξε μείωση των μελισσών κατά 50% και η παραγωγή του μελιού μειώθηκε επίσης κατά το ήμισυ. Το 2005 η παραγωγή έφτασε τους 14.000 τόνους, το 2006 τους 12.500 και το 2007 τους 6.500 τόνους.</p>
			<p id="p5">«Το φαινόμενο της διαταραχής ή συνδρόμου των μελισσών έχει παρατηρηθεί από το 1896 και σε πολλές περιπτώσεις υπήρχαν δυναμικά ξεσπάσματα, όπως το τωρινό», εξηγεί η δρ Φανή Χατζήνα, βιολόγος του Ινστιτούτου Μελισσοκομίας του Εθνικού Ιδρύματος Αγροτικής Ερευνας (ΕΘΙΑΓΕ) και μέλος της ευρωπαϊκής επιστημονικής συντονιστικής επιτροπής για την αποφυγή των απωλειών των μελισσοσμηνών, COLOSS.</p>
			<p id="p6">«Στην Ελλάδα δεν υπάρχει λόγος πανικού, γιατί ναι μεν έχουμε απώλειες μελισσοσμηνών και σε κάποιες περιπτώσεις μεγάλες απώλειες, αλλά σε καμιά περίπτωση δεν φτάνουν σε ποσοστά και δεν ομοιάζουν με τα χαρακτηριστικά συμπτώματα εκείνων που παρατηρήθηκαν στην Αμερική. Βέβαια, οι καλλιεργητές για την επικονίαση των καλλιεργειών τους στηρίζονται αποκλειστικά στη μεγάλη πυκνότητα των μελισσών.</p>
			<p id="p7">Στο ποιες θα είναι οι συνέπειες μιας καταστροφής των μελισσοσμηνών μας δεν είναι κανένας σε θέση να απαντήσει ακόμα. Ο στόχος μας είναι να αποτρέψουμε μια τέτοια καταστροφή».</p>
			<p id="p8">Παρά το γεγονός ότι εδώ και τρία χρόνια η παραγωγή μελιού πέφτει κατακόρυφα, η χώρα μας δεν έχει καν εθνικό πρόγραμμα για τον έλεγχο των απωλειών του πληθυσμού των μελισσών, όπως προκύπτει από έρευνα του Ευρωπαϊκού Οργανισμού για την Ασφάλεια των Τροφίμων.</p>
			<p id="p9">«Το 2003 ο ΕΟΑΤ κυκλοφόρησε ερωτηματολόγια στις χώρες της ΕΕ για τις απώλειες των μελισσοσμηνών», επισημαίνει η δρ Χατζήνα. «Συλλέχθηκαν στοιχεία από 24 χώρες για τα εθνικά προγράμματα εποπτείας και ελέγχου των παραγόντων που προκαλούν ή επηρεάζουν τον θάνατο ή την εξασθένηση των μελισσοσμηνών, για τα υπολείμματα χημικών ουσιών στο μέλι και για το μέγεθος της παραγωγής μελιού.</p>
			<p id="p10">Η Ελλάδα δεν έχει δώσει στοιχεία για τις απώλειες των μελισσοσμηνών και εμφανίζεται ως μία από τις 6 μόλις χώρες που δεν έχουν αντίστοιχο εθνικό πρόγραμμα, ενώ οι υπόλοιπες 18 έχουν μεριμνήσει ήδη από το 2004. Στα στοιχεία που έδωσε η Ελλάδα, εμφανίζεται να έχει εθνικό πρόγραμμα μελέτης των υπολειμμάτων στο μέλι για το 2004 και το 2005. Δεν υπάρχουν στοιχεία για το 2006 και το 2007.</p>
			<p id="p11">Ο ΕΟΑΤ, προκειμένου να διερευνηθούν οι παράγοντες που προκαλούν μεγάλες απώλειες και εξασθένηση στα μελισσοσμήνη της Ευρώπης, παρακινεί τα κράτη-μέλη να προχωρήσουν σε σχεδιασμό προγραμμάτων ελέγχου των απωλειών, συγκέντρωση στοιχείων για τα επόμενα χρόνια και σύγκρισή τους με τα στοιχεία που έχουν ήδη κοινοποιηθεί.</p>
			<p id="p12">Η όλη προσπάθεια είναι πολύ απαιτητική σε εργασία και κόστος. Προς το παρόν, επειδή δεν υπάρχει καμία χρηματοδότηση, θα περιοριστούμε στο ελάχιστο, ξεκινώντας από τα ερωτηματολόγια», καταλήγει η κυρία Χατζήνα.</p>
			<p id="p13">Πέντε αιτίες αποδεκατίζουν τα μελίσσια</p>
			<p id="p14">«Τα αίτια του φαινομένου είναι πολλά και όχι ένα, γι’ αυτό ονομάζεται σύνδρομο και όχι ασθένεια», εξηγεί η δρ Φανή Χατζήνα, απαριθμώντας τις παραμέτρους που απειλούν να ξεκληρίσουν τον πληθυσμό των μελισσών.</p>
			<p id="p15">1. Κλιματικές αλλαγές: ξηρασία - ανομβρία, θερμός χειμώνας, καύσωνες, πυρκαγιές. Αποτέλεσμα; Τα μελίσσια μας κουράστηκαν, δεν έβρισκαν τροφές, δεν ανανεώνονταν ικανοποιητικά. Οι απώλειες λοιπόν πολλές και η παραγωγή φυσικά πολύ μειωμένη.</p>
			<p id="p16">2. Ασθένειες: α) Το ακάρι βαρρόα, δύσκολα αντιμετωπίσιμος οργανισμός, αποκτά ανθεκτικότητα ολοένα και περισσότερο στα χημικά σκευάσματα. β) Η νοσεμίαση με τη νέα της μορφή (δυσκολεύει την αναπαραγωγή) έχει εντοπιστεί στην Ελλάδα τουλάχιστον από το 2004 και δημιουργεί μεγάλες απώλειες στους πληθυσμούς.</p>
			<p id="p17">3. Γενετικό υλικό. Η Ελλάδα διατηρούσε περισσότερες των δύο ντόπιων φυλών. Η ανεξέλεγκτη εισροή ξένου γενετικού υλικού έχει οδηγήσει στην απώλεια της ποικιλομορφίας και των ντόπιων χαρακτηριστικών που βοηθούσαν στην καλύτερη προσαρμογή στις κλιματικές συνθήκες. Οι μέλισσες δεν είναι αγελάδες και ζώα φάρμας για να ελέγχουμε εμείς την προσαρμοστικότητά τους.</p>
			<p id="p18">4. Φυτο-προστατευτικά σκευάσματα και γενετικώς τροποποιημένα φυτά. Ο έλεγχος είναι ανύπαρκτος. Οι εταιρείες λύνουν και δένουν και όχι μόνο αυτό αλλά εκβιάζουν κι από πάνω τουλάχιστον τα τελευταία έτη. Οι μέλισσες συμπεριφέρονται «ως τρελές επισκέπτριες» ύστερα από την επίδραση τέτοιων ουσιών. Πολλά πειραματικά δεδομένα το αποδεικνύουν. Η πιο απλή και ορατή επίδραση είναι η απώλεια του προσανατολισμού και η μείωση της μνήμης και μάθησης.</p>
			<p id="p19">5. Ηλεκτρικά καλώδια, πυλώνες, κινητή τηλεφωνία, ηλεκτρομαγνητική ακτινοβολία, ατμοσφαιρική ρύπανση. Οι πρώτες έρευνες που έχουν γίνει για την επίδραση των παραγόντων αυτών στη μελισσοκομία, δείχνουν ότι οι επιδράσεις είναι αρνητικές.</p>
			<p id="p20">ΔΙΟΝΥΣΙΑ ΛΑΓΟΥ</p>
			<p id="p21">Το όνομά σας(*)</p>
			<p id="p22">Για πρώτη φορά, το Συμβούλιο της Επικρατείας, με τις από 6-8-2010 ...', CAPTION, 'ΔΕΛΤΙΟ ΤΥΠΟΥ ΙΤΑΠ για Ασωπό και ΣτΕ', FGCOLOR, '#ffffff', BGCOLOR, '#000000', BORDER, 1, CAPCOLOR, '#ffffff', TEXTCOLOR, '#000000');" onmouseout="return nd();" href="http://anadasosi.blogspot.com/2010/08/blog-post.html" target="_blank"> ΔΕΛΤΙΟ ΤΥΠΟΥ ΙΤΑΠ για Ασωπό και ΣτΕ</p>
			<p id="p23">Το κάναμε στις Βρυξέλλες…</p>
			<p id="p24">Το κάναμε και μέσα...', CAPTION, 'Στο Σύνταγμα! (Αναβλήθηκε)', FGCOLOR, '#ffffff', BGCOLOR, '#000000', BORDER, 1, CAPCOLOR, '#ffffff', TEXTCOLOR, '#000000');" onmouseout="return nd();" href="http://anadasosi.blogspot.com/2009/05/blog-post.html" target="_blank"> Στο Σύνταγμα! (Αναβλήθηκε)</p>
			<p id="p25">', CAPTION, 'Η μαγεία της Φύσης', FGCOLOR, '#ffffff', BGCOLOR, '#000000', BORDER, 1, CAPCOLOR, '#ffffff', TEXTCOLOR, '#000000');" onmouseout="return nd();" href="http://whispering-planet.blogspot.com/2010/08/blog-post_29.html" target="_blank"> Η μαγεία της Φύσης</p>
			<p id="p26">H ελληνική διανομή είναι μια προσφορά της onScreen</p>
		</body>
	</text>
</cesDoc>
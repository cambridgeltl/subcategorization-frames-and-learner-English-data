Thursday, August 27, 2009
26/08/09
Τηλ. 210 6709602-603
Κύριε Γενικέ,
Θα μας επιτρέψετε να επιστήσουμε την προσοχή σας στο γεγονός ότι η πυρκαγιά της βορειοανατολικής Αττικής θα οδηγήσει πολλές αντικυνηγετικές – οικολογικές οργανώσεις και διάφορους φορείς, να ζητήσουν την πλήρη απαγόρευση της κυνηγετικής δραστηριότητας όχι μόνο, όπως είναι φυσικό στις καμένες περιοχές, αλλά, ίσως σε ολόκληρη την Αττική!
Μια τέτοια πρόταση δεν αντιστοιχεί σε απολύτως καμία πραγματική προστασία του περιβάλλοντος ούτε επιβάλλεται από την ορθολογική διαχείριση του θηραματικού πλούτου.
Τούτο δε για τέσσερις λόγους:
α) Στο νότιο και δυτικό τμήμα της Αττικής, πολλά χιλιόμετρα μακριά από τις καμένες περιοχές, η εκεί πανίδα ουδόλως έχει επηρεαστεί από τις φωτιές στην ΒΑ Αττική.
β) Στην περιοχή της Αττικής και ειδικότερα στο νότιο και δυτικό τμήμα το κυνήγι αφορά σχεδόν αποκλειστικά μεταναστευτικά είδη, τα οποία απλά μεταναστεύοντας περνούν από την περιοχή αυτή.
γ) Έχει παρατηρηθεί ότι σε σύντομο χρονικό διάστημα μετά τις φωτιές υπάρχει αύξηση της πανίδας, γεγονός το οποίο επαληθεύτηκε για μια ακόμα φορά έπειτα από τις μεγάλες πυρκαγιές του 2007 στην Πελοπόννησο και την Εύβοια.
δ) Ο ισχυρισμός ότι τα ζώα βρίσκουν καταφύγιο στις μη καμένες περιοχές χιλιόμετρα μακριά, δηλαδή για παράδειγμα φεύγουν από το Μαραθώνα και το Ντράφι για να πάνε στο Λαύριο και το Σούνιο είναι παντελώς έξω από κάθε πραγματικότητα. Τα ζώα απλά μετακινούνται σε πολύ κοντινές αποστάσεις από τα όρια των καμένων και επανακάμπτουν στις καμένες περιοχές με την πρώτη εμφάνιση ποώδους βλάστησης τους επόμενους μήνες.
Μετά τα παραπάνω, παρακαλούμε να μην αποδεχτείτε εισηγήσεις περί γενικής απαγόρευσης του κυνηγιού σε όλη την Περιφέρεια Αττικής, διότι τέτοιες εισηγήσεις δεν έχουν άλλον στόχο παρά μόνο να δημιουργούν εντυπώσεις, εκμεταλλευόμενες την αυξημένη ευαισθησία των πολιτών μετά τις πυρκαγιές και κατά συνέπεια αποτελούν απλώς επικοινωνιακή εκμετάλλευση του θέματος αυτού!
Σας γνωρίζουμε, επίσης, ότι ήδη εκπονούμε σχετική έκθεση διαχείρισης της θηραματοπανίδας μετά τις πυρκαγιές, λαμβάνοντας υπόψη τα συγκεκριμένα φυσικά χαρακτηριστικά των βιοτόπων, τα είδη που υπάρχουν στην περιοχή αυτή, τη βιοποικιλότητα, κλπ, προκειμένου να διατυπώσουμε συγκεκριμένη πρόταση για τις απαγορεύσεις θήρας λόγω των πυρκαγιών, οι οποίες εξασφαλίζουν πλήρως την πανίδα της περιοχής.
Ο ΠΡΟΕΔΡΟΣ
Κι' ενώ τα βουνά καπνίζουν ακόμα και ο θάνατος πλανάται στην Αττική, γιά κάποιους φαίνεται δεν είναι αρκετός. Οι κυνηγοί φοβούνται μην τυχόν οι πυρκαγιές διακόψουν το αιμοσταγές χόμπυ τους. Αντί να ζητήσουν να απαγορευτεί το κυνήγι στην Αττική και τους όμορους νομούς ζητάνε να αποτελειώσουν όσα ζώα έχουν απομείνει.
Η Ζάκυνθος, η Σκόπελος, τόσες μέρες καιγόντουσαν. Βγήκε κάποιος να ζητήσει την απαγόρευση της θήρας;
Και οι ΜΚΟ που διαχειρίζονται τα κονδύλια τι έχουν να πουν; Θα σιωπήσουν;
Νομίζω πως σχόλια δεν χρειάζονται. Οποιος έχει λίγο μυαλό καταλαβαίνει.
WWF-partnered alarmist expedition: Now purchasing fossil fuel for long-distance caribou-killing operation
They had not found any gas, so we’d have to wait until the fuel station opened, and then we’d be off. Silas was vague about where we were headed, only that it was “about 60 miles away” and a place that promised good caribou hunting. They had planned to go on a caribou hunt later in the week, and were glad for the offer to pay for fuel in exchange for allowing a few tag alongs.
http://www.openpassageexpedition.com/blog.htm
28.08.2009
ΑΜΕΣΗ ΚΑΙ ΟΡΙΣΤΙΚΗ ΑΠΑΓΟΡΕΥΣΗ ΤΟΥ ΚΥΝΗΓΙΟΥ ΣΤΗΝ ΑΤΤΙΚΗ
Η καταστροφή των δασών της Αττικής από τις φωτιές είχε ως αποτέλεσμα το θάνατο μεγάλου μέρους της πανίδας των περιοχών που επλήγησαν. Από τα ζώα που γλύτωσαν το θάνατο, άλλα προσπαθούν πληγωμένα να επιβιώσουν κι άλλα, όπως τα πτηνά, να βρουν καταφύγιο σε γειτονικές περιοχές.
Με αυτή την τραγική εξέλιξη γίνεται πλέον επιτακτική η ανάγκη να απαγορευτεί αμέσως το κυνήγι τόσο σε ολόκληρη την Αττική όσο και στους όμορους νομούς, όπου η ορνιθοπανίδα κυρίως θα αναζητήσει καταφύγιο. Επειδή τα τραγικά λάθη και τις παραλήψεις της Κυβέρνησης τα πληρώνουν οι πολίτες και η φύση, ζητάμε από τον πρωθυπουργό της χώρας να παρέμβει επί τέλους ο ίδιος και να δώσει λύση στο πρόβλημα, εφόσον έχει αποδειχθεί πλέον ότι οι αρμόδιοι υπουργοί του με τα όσα πράττουν στρέφονται εναντίον των συμφερόντων της πλειοψηφίας του λαού υποκύπτοντας στις πιέσεις των κυνηγών να τους επιτραπεί να συνεχίσουν το μακάβριο και θανατηφόρο χόμπι τους ακόμα και μετά την τελευταία καταστροφή!!
Υπενθυμίζουμε στην Κυβέρνηση ότι το δημοκρατικό πολίτευμα προστατεύει την βούληση της πλειοψηφίας και είναι υποχρέωσή της να διασφαλίζει αυτό το δικαίωμα στους πολίτες, όπως επίσης να προστατεύει το περιβάλλον.
Καταγγέλλουμε επίσης στους Έλληνες πολίτες ότι με την έκδοση της νέας ρυθμιστικής για το κυνήγι, το Υπουργείο Αγροτικής Ανάπτυξης απαξιώνει για άλλη μια φορά το αίτημα 180 Περιβαλλοντικών και Φιλοζωικών Οργανώσεων, των ΟΙΚΟΛΟΓΩΝ ΠΡΑΣΙΝΩΝ, δεκαπέντε δήμων του Υμηττού (ΣΠΑΥ) και του ΣΥΡΙΖΑ για άμεση και οριστική παύση του κυνηγιού στον Υμηττό. Ανάλογα αιτήματα έχουν υποβληθεί όχι μόνο για την περιοχή του Υμηττού αλλά και για ολόκληρο το νομό Αττικής που περιλαμβάνει το μεγαλύτερο ποσοστό κατοίκων της Ελλάδας.
Υπογραμμίζεται ότι στην Αττική υπάρχει μια έντονα αυξανόμενη τάση από μέρους των κατοίκων της για τον χαρακτηρισμό των ορεινών της όγκων ως χώρων αναψυχής και περιήγησης και ζητούν την απαγόρευση του κυνηγιού τόσο για την προστασία της εναπομένουσας πανίδας όσο και για την ασφάλεια της ζωής τους. Αποτελεί ντροπή για μια κυβέρνηση να μην επιθυμεί την απαγόρευση του κυνηγιού στην περιφέρεια μιας μεγαλούπολης των πέντε εκατομμυρίων κατοίκων.
Οι κάτοικοι ζητούν την αναγνώριση των περιφερειακών ορεινών όγκων της Αττικής σε εθνικούς δρυμούς, π.χ. για τον Υμηττό, το Ποικίλο όρος, την Πεντέλη ή σε μητροπολιτικά πάρκα, π.χ. τα Τουρκοβούνια. Ανησυχούν για τους φρενήρεις ρυθμούς που λαμβάνει η οικιστική εξάπλωση η οποία απωθεί την υπάρχουσα πανίδα όπως συμβαίνει στα Μεσόγεια, για την οικολογική καταστροφή του Θριάσιου Πεδίου και τις επιπτώσεις στην πανίδα από τη μελλοντική επαναφορά του κυνηγιού, στο κατεστραμμένο Πεντελικό όρος, όπου μετά από διεκδίκηση κατοίκων 23 δήμων, η απαγόρευση του κυνηγιού ισχύει μόνο μέχρι τις 31/5/2010.
Το Υπουργείο Αγροτικής Ανάπτυξης και Τροφίμων απαξιώνει το βασικό δικαίωμα της πλειοψηφίας των πολιτών να απολαμβάνουν την ελληνική φύση σε όλο της το μεγαλείο, δίχως κινδύνους και φόβο, δίχως τη βία και βαρβαρότητα που συνοδεύει τη δραστηριότητα του κυνηγιού. Απαξιώνει το βασικό δικαίωμα της πλειοψηφίας των πολιτών να ζουν σε χώρους όπου κυριαρχούν ειρηνικές και ήπιες μορφές διασκέδασης, σε χώρους όπου κυριαρχεί ο πολιτισμός.
ΟΙΚΟΛΟΓΟΙ ΠΡΑΣΙΝΟΙ – Θεματική Ομάδα για τα Δικαιώματα των Ζώων
για πολιτική & κόμματα.
Το whispering planet είναι ένα ελεύθερο βήμα. Οι απόψεις στα άρθρα που ανεβαίνουν στο μπλογκ αντιπροσωπεύουν μόνο τον αρθογράφο του κάθε ποστ.
Contributors

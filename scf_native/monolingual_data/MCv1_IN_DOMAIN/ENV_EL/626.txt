Εμφάνιση νεότερων αναρτήσεων με την ετικέτα Ασωπός . Εμφάνιση παλαιότερων αναρτήσεων
Πέμπτη, 26 Αυγούστου 2010
Ολοκληρώθηκε το πρώτο μέρος της επιδημιολογικής μελέτης στα Οινόφυτα, η οποία κατέδειξε αυξημένη θνησιμότητα στους κατοίκους της περιοχής από καρκίνο του ήπατος, καρκίνο των νεφρών και της ουροδόχου κύστεως, και καρκίνο του πνεύμονα . Τα αποτελέσματα της μελέτης, η οποία συντονίζεται από το Πανεπιστήμιο Αθηνών και χρηματοδοτείται από το Κέντρο Ελέγχου και Πρόληψης Νοσημάτων (ΚΕΕΛΠΝΟ), θα παρουσιαστούν στο συνέδριο της Παγκόσμιας Εταιρείας Περιβαλλοντικής Επιδημιολογίας στη Σεούλ στα τέλη Αυγούστου 2010
Του ΑΡΗ ΧΑΤΖΗΓΕΩΡΓΙΟΥ
Σαν να μην έφτανε που η Ελλάδα είναι στο στόχαστρο της Ευρωπαϊκής Ενωσης για την ανυπαρξία συστημάτων βιολογικού καθαρισμού, ειδικά στις μικρότερες πόλεις, διαπιστώνεται τώρα ότι σειρά βιολογικών συστημάτων, ειδικά κοντά σε βιομηχανικές περιοχές, λειτουργούν με σημαντικές ελλείψεις ή ως «ξέφραγα αμπέλια».
Οι φωτογραφίες είναι από την πρώτη περσινή αυτοψία στα Οινόφυτα. Εδώ τα λύματα κυλούν σε ρυάκι μετά την υποτιθέμενη επεξεργασία στον βιολογικό.
Οι επιθεωρητές Περιβάλλοντος προγραμματίζουν αυτοψίες στα συστήματα βιολογικών καθαρισμών που υποτίθεται ότι λειτουργούν καθώς στα  Οινόφυτα  οι ελλείψεις επιμένουν παρά τους αλλεπάλληλους ελέγχους, ενώ στις Ερυθρές Δ. Αττικής  διαπιστώθηκε πρόσφατα ότι ο βιολογικός καθαρισμός είναι απλώς κανάλι διόδου των αποβλήτων με « την είσοδο ανοικτή και αφύλακτη».
Για τον βιολογικό καθαρισμό που καλύπτει την περιοχή  Οινοφύτων-Σχηματαρίου-Δηλεσίου (περίπου 20.000 κάτοικοι που το καλοκαίρι σχεδόν διπλασιάζονται) , οι ανησυχίες εκφράστηκαν έντονες τα τελευταία χρόνια -ειδικά μετά το 2007 που διαπιστώθηκε επισήμως το πρόβλημα με το καρκινογόνο εξασθενές χρώμιο στο νερό ύδρευσης. Σύμφωνα με πληροφορίες μάλιστα, έγινε αυτοψία τότε όπου όλα βρέθηκαν καλώς καμωμένα πλην της έλλειψης κάποιων αδειών .
Χρειάστηκε να ασκηθούν μεγάλες πιέσεις για να γίνει τελικώς αυτοψία από εξειδικευμένο προσωπικό του Συνηγόρου του Πολίτη στις 29 Σεπτεμβρίου 2009, δηλαδή την τελευταία εβδομάδα πριν από τις εθνικές εκλογές. Διαπιστώθηκε τότε σωρεία κενών και παραλείψεων που παραβίαζαν συγκεκριμένες απαιτήσεις της Απόφασης Εγκρισης Περιβαλλοντικών Ορων... διαβάστε όλο το άρθρο
Δευτέρα, 9 Αυγούστου 2010
ΔΕΛΤΙΟ ΤΥΠΟΥ
Για πρώτη φορά, το Συμβούλιο της Επικρατείας, με τις από 6-8-2010 αποφάσεις του (ΕΑ ΣτΕ 845 και 846/2010), διαπίστωσε τις απειλητικές διαστάσεις που έχει προσλάβει η ρύπανση του ποταμού Ασωπού και της λεκάνης απορροής του για την υγεία των κατοίκων και το περιβάλλον της ευρύτερης περιοχής των Οινοφύτων.
Το δικαστήριο, δικαιώνοντας κατ’ ουσίαν τον αγώνα των κατοίκων της περιοχής, έδωσε διορία ως την 30-11-2010  σε δύο από τις βιομηχανίες που δραστηριοποιούνται εκεί και παράγουν επικίνδυνα απόβλητα τα οποία ρίχνουν στον ποταμό Ασωπό, την κρατική «Ελληνική Αεροπορική Βιομηχανία» και την εταιρία «Μ.Ι.Μαΐλλης ΑΕΒΕ Συστήματα Συσκευασίας» που παράγει χαλυβδοταινίες. Έως την ημερομηνία αυτή, οι παραπάνω βιομηχανίες υποχρεώνονται να λάβουν πρωτόγνωρα για τα ελληνικά δεδομένα μέτρα  που θα εξασφαλίσουν τον έλεγχο των παραγομένων από αυτές επικινδύνων αποβλήτων.
Οι δικαστικές αποφάσεις θέτουν επί τέλους τις προϋποθέσεις για να σταματήσει η ανεξέλεγκτη υπεδάφια και επιφανειακή διάθεση των βιομηχανικών αποβλήτων, εξαναγκάζοντας τις βιομηχανίες αυτές να προβούν, μεταξύ άλλων (α) σε στεγανοποίηση του υδραυλικού τους δικτύου και σε χαρτογράφηση των οδεύσεών του και (β) σε εγκατάσταση αξιόπιστων υδρομετρητών με μηχανισμό καταγραφής και οργάνων συνεχούς παρακολούθησης βασικών ποιοτικών παραμέτρων. Έτσι, το ΥΠΕΚΑ και η Νομαρχία Βοιωτίας , που δεν έκαναν τίποτα όλα αυτά τα χρόνια για να εφαρμόσουν την νομοθεσία, δεν θα έχουν πλέον κανένα άλλοθι,  αφού θα τεθούν σε λειτουργία τα τεχνικά μέσα για τον έλεγχο της ποσότητας του νερού που εισάγουν και καταναλώνουν οι βιομηχανίες αυτές στην παραγωγή, καθώς επίσης και της ποσότητας, της ποιότητας και των λοιπών χαρακτηριστικών των υγρών αποβλήτων που διατίθενται στον ποταμό Ασωπό.
Οι οργανώσεις μας χαιρετίζουν τις δικαστικές αυτές αποφάσεις που οδηγούν τον αγώνα μας για την προστασία της δημόσιας υγείας και του περιβάλλοντος ένα βήμα παραπέρα : από τις καταγγελίες και την επιβολή προστίμων και λοιπών κατασταλτικών μέτρων, οδηγούμαστε πλέον στον εξαναγκασμό των βιομηχανιών να εφαρμόσουν την νομοθεσία και να λάβουν οι ίδιες, όπως οφείλουν, τα κατάλληλα προληπτικά μέτρα. Με τη συνδρομή πάντοτε των εξαίρετων νομικών παραστατών μας (Γ. Κτιστάκις και Λ. Κιουσοπούλου), θα συνεχίσουμε αμείωτη την προσπάθειά μας να ξαναγίνει ο Ασωπός ένα καθαρό ποτάμι.
Οινόφυτα, 09-08-2010
Σύλλογος «Πολίτες για την Αειφορία»
28ης Οκτωβρίου 22, 32011, Οινόφυτα Βοιωτίας, pioaniss@yahoo.gr, 2262032741, 6936726370
Δείτε αναλυτικά :
Αμέλεια έκρινε το Εφετείο Αθηνών για τη ρύπανση του Ασωπού, καταδικάζοντας τους κατηγορουμένους σε ποινή φυλάκισης ενός έτους με αναστολή. Πρόκειται για τις εταιρίες BIC ΒΙΟΛΕΞ, Μ. Ι. Μαΐλης, FANCO Α.Ε. και ΕΑΒ που είχαν εντοπιστεί να ρυπαίνουν κατά συρροή τον ποταμό τη δεκαετία του ’90 και είχαν παραπεμφθεί σε δίκη με την κατηγορία της εκτεταμένης ρύπανσης και της υποβάθμισης του περιβάλλοντος...
Λίγες ημέρες πριν, η εισαγγελέας είχε προτείνει την καταδίκη τους, ύστερα από τις καταθέσεις των μελών της Ομοσπονδίας Συλλόγων Ωρωπού.
Οι τέσσερις κατηγορούμενες εταιρείες είχαν εντοπιστεί να ρυπαίνουν κατά συρροή τον ποταμό τη δεκαετία του ’90 και είχαν παραπεμφθεί σε δίκη με την κατηγορία της εκτεταμένης ρύπανσης και της υποβάθμισης του περιβάλλοντος από ολικά διαλυμένα και αιωρούμενα στερεά.
Η υπόθεση έπρεπε να έχει εκδικαστεί από τον Μάιο του 2007, ωστόσο τότε δεν παραπέμφθηκαν οι πραγματικοί κατά το νόμο υπεύθυνοι των εταιρειών (πρόεδροι ή διευθύνοντες σύμβουλοι), αλλά δέκα απλοί υπάλληλοι, οι οποίοι αθωώθηκαν λόγω «έλλειψης της απαιτούμενης από το νόμο ιδιότητας».
Επρόκειτο για ένα λάθος της Νομαρχίας, καθώς ο υπάλληλος που ανέλαβε να συγκεντρώσει τα στοιχεία, έκανε δεκτά τα ονόματα που του παρουσίασαν οι επιχειρήσεις χωρίς να ζητήσει τους κατά το νόμο υπεύθυνους.
Η υπόθεση αυτή χρονολογείται από το 1999 (!), όταν και κατατέθηκε μηνυτήρια αναφορά από την Ομοσπονδία Συλλόγων Ωρωπού. Πηγή: skai.gr
Τοξικά βαρέα μέταλλα σε πόσιμο νερό, ποτάμια, λίμνες και υπόγεια ύδατα, σε συγκεντρώσεις που υπερβαίνουν κατά πολύ τα ανώτατα επιτρεπτά όρια που έχει θέσει η Ε.Ε. ή σε τιμές δυνητικά επικίνδυνες για την ανθρώπινη υγεία, ανιχνεύονται σε πολλές περιοχές της χώρας. Επιστήμονες εκφράζουν φόβους ότι νερό «δηλητήριο» σε Αττική, Βοιωτία, Εύβοια, Πτολεμαΐδα, νησιά Β. Αιγαίου, Πηνειό και αλλού επηρεάζει την αγροτική παραγωγή και θεωρούν επιτακτική την ανάγκη δειγματοληψιών, κυρίως σε τρόφιμα-στόχους όπως οι βολβοί, προκειμένου να διερευνηθούν ενδεχόμενοι κίνδυνοι από την κατανάλωσή τους.
Ερευνα που διενήργησε διεπιστημονική επιτροπή από το Γεωπονικό και το Πανεπιστήμιο Αθηνών για λογαριασμό του ΕΦΕΤ και παραδόθηκε τον Σεπτέμβριο του 2009 στην πολιτική ηγεσία του υπουργείου Αγροτικής Ανάπτυξης και Τροφίμων, φέρνει στο φως αποκαλυπτικά ευρήματα.
Χαρακτηριστικό στοιχείο των νερών ύδρευσης δημοτικών διαμερισμάτων της Θήβας αποτελεί όχι μόνο η παρουσία εξασθενούς χρωμίου (από 3,00μg/l-12,80μg/l) αλλά και οι εξαιρετικά υψηλές τιμές υδραργύρου.
*Σε Ωρωπό και Οινόφυτα εκτός από το γνωστό πρόβλημα με το εξασθενές που εντοπίζεται σε τιμές μέχρι και 80 μg/l όλα τα τοξικά βαρέα μέταλλα υπερβαίνουν τα όρια.
*Οσον αφορά τους ποταμούς, τα αναμενόμενα «πρωτεία» στη ρύπανση κατέχει ο Ασωπός, καθώς όλα τα μεταλλικά ιχνοστοιχεία υπερβαίνουν τα όρια. Χρώμιο 65 μg/l (όριο 50), εξασθενές χρώμιο μέχρι και 148 μg/l, μόλυβδος 20 φορές πάνω, κάδμιο 12πλάσιο του επιτρεπτού.
" Ενστάσεις διατυπώνει για τα ευρήματα της μελέτης ο δήμαρχος Θεσπιέων Θήβας Χρήστος Πελώνης. "
Το βέβαιο είναι ότι τα περισσότερα νερά στην περιοχή της Βοιωτίας εμφανίζουν πρόβλημα. Η ληστρική και αλόγιστη συμπεριφορά τόσο στη φύση όσο και στην κοινωνία και την οικονομία, πληρώνεται ακριβά και από όλους.
Μήνες αφότου η ΥΠΕΚΑ εξήγγειλε τα νέα μέτρα για τον Ασωπό- η εξυγίανση του οποίου αποτέλεσε και κεντρικό στόχο για το νεοσύστατο Υπουργείο- εξαγγέλθηκε η νέα Κοινή Υπουργική Απόφαση που καταργεί την προηγούμενη του '69. Το ποτάμι παραμένει αποδέκτης των επεξεργασμένων βιομηχανικών λυμάτων , μειώνονται μόνο οι τιμές των ρύπων και ορίζεται ότι πρέπει να αναθεωρηθούν οι άδειες των βιομηχανιών. Ωστόσο ο έλεγχος,  οι περιβαλλοντικές υποδομές και η αποκατάσταση των βλαβών  παραμένουν ακόμη ζητούμενα. Μόνο για το ποιοι θα πληρώσουν τα σπασμένα, δεν αναρωτιόμαστε. Όπως πάντα αυτοί που δεν φταίνε.
Δέσποινα Σπανούδη
Ασπίδα προστασίας, προς το παρόν χωρίς... χερούλια, στον Ασωπό ποταμό δημιουργεί το υπουργείο Περιβάλλοντος. ... Συνέχεια
του Αθανάσιου Παντελόγλου
Όταν, σε έναν τόπο, με την ρύπανση ματαιώνουν για όλους την καταλληλότητα χρήσης του νερού, τότε οι ρυπαντές είναι αυτοί που ανατρέπουν τα «υπαρκτά και κατοχυρωμένα κοινωνικά δικαιώματα». Αυτοί προκαλούν ζημιές και ανατρέπουν τις προυποθέσεις για την διεξαγωγή της ζωής και των παραγωγών στον τόπο. Ενώ, Οι υπεύθυνοι για την παραγωγή , διανομείς και πωλητές του νερού «ανθρώπινης χρήσης»,που «εν γνώση τους»χρησιμοποιούν ακατάλληλη πρώτη ύλη και συνεχίζουν την διανομή ακατάλληλου νερού, διαπράττουν «σκόπιμη άπατη» και υπέχουν ποινικές και αστικές ευθύνες.
Αν λοιπόν, είσαι ένας από αυτούς που ισχυρίζεται πως θέλεις να έρθουν τα πράγματα σε μια ποιοτική, νόμιμη και δημοκρατική τάξη, αναγκαία και ικανή συνθήκη είναι : Να θέλεις να βρεθεί ο ρυπαντής. Να σταματήσει να ρυπαίνει. ο δε «παραγωγός» του νερού, πρέπει να σέβεται εσένα «σαν καταναλωτή»,σαν πολίτη και επιπλέον να σέβεται την αναγκαιότητα προστασίας «της δημόσιας υγείας».Τότε και μόνο τότε, μπορούμε να μιλάμε για αποκατάσταση δικαιωμάτων «των χρηστών του νερού».
Και ας είναι σαφέστατο: Η διασφάλιση αυτών των δικαιωμάτων του πολίτη πάνω στο καθαρό και υγιεινό νερό, είναι υποχρεώσεις τις εξουσίας και δουλειά των εντεταλμένων οργάνων του κράτους και των δημοσίων υπαλλήλων που παίρνουν μισθό για να επιτελούν τούτο το έργο που επιτάσσουν οι υπαρκτοί νόμοι. Σε αυτήν την δουλειά κανένας δεν μπορεί να υποκαταστήσει την δομή των διοικητικών και δικαστικών εξουσιών. Και από αυτές είναι που περιμένουν οι πολίτες το αυτονόητο: «καθαρό ,υγιεινό, εγγυημένης ποιότητας Νερό». Αυτή είναι η πλευρά «των ευθυνών του κράτους προς τον πολίτη». Δεν μπορεί να αποδέχεσαι να παραμένει κάποιος «ρυπαντής φάντασμα» και να μιλάς για απορρύπανση και αντιρρύπανση, ενώ συνεχίζεις την διανομή τοξινομένου νερού στον κόσμο, επί πληρωμή .Τότε απλά κοροϊδεύεις. Κοροϊδεύει η πολιτεία ολόκληρη τους ρυπασμένους. Και τότε μιλάμε για ένα «μονόπλευρο κράτος». Αν οι ρυπαντές είναι «οι ισχυροί του χρήματος» σε ένα τόπο, και έχουν «στρώσει» την δουλειά με τους αρμόδιους τις εξουσίας, με χίλια δύο τερτίπια γραφειοκρατικά. Τότε, έχουμε «ένα κράτος των ολίγων», στο οποίο οι παρανομούντες ισχυροί, φτάνουν να θεωρούν εαυτόν και τους επιτρέπεται να στέκονται, «πάνω από τον νόμο».
Εισηγητής: ΑΘΑΝΑΣΙΟΣ ΠΑΝΤΕΛΟΓΛΟΥ. Χημικός, Μsc Βιοχημικός Μηχανικός. ΙΤΑΠ (Οινόφυτα).
Καλησπέρα και ευχαριστίες ,για την πρόσκληση μας, σαν ΙΤΑΠ, στην Ημερίδα αυτή.
ΣΕ μια τέτοια ειδική ημερίδα, Με τόσες πολλές νέες παρουσίες «παραγόντων και φορέων που εκφράζουν τώρα την πρόθεση τους να αναμειχτούν για να λύσουν τα προβλήματα» στους τόπους αυτούς, αξίζει να διατυπωθεί η παρατήρηση ότι : Η ΕΕΧ εντελώς ανεξάρτητα από το ΙΤΑΠ, και από την πρώτη στιγμή που τεκμηριώθηκε το πρόβλημα, έλαβε ξεκάθαρη επιστημονική και πολιτική θέση, απέναντι στο πρόβλημα τις τοξικής ρύπανσης και την λύση του, σε μια τόσο σπουδαία για την ανάπτυξη βιομηχανική περιοχή .
Για την θέση αυτή επιτρέψτε μου να εκφράσω στους συντελεστές δημιουργίας της, Θαυμασμό σαν συνάδελφος και ευχαριστίες, σαν ένας μαχητής τις πρώτης γραμμής, για την συμπαράσταση που έδωσαν στον αγώνα, με την θαρραλέα διατύπωση τις επιστημονικής αλήθειας.
Σε καιρούς γενικευμένης παραπλάνησης θεωρώ ότι: Το να λες την αλήθεια, είναι ιδιαίτερα επαναστατικής σημασίας ενέργεια, που αξίζει πολλά. Αυτή είναι μια «πρώτη βασική προϋπόθεση» που εγείρουμε, προκειμένου να υπάρξει σωστό αποτέλεσμα.
Με αφορμή την Παγκόσμια Ημέρα για το Νερό, αλλά και τις πρόσφατες εξαγγελίες μέτρων του ΥΠΕΚΑ με στόχο την εξυγίανση του Ασωπού, το Δίκτυο ΜΕΣΟΓΕΙΟΣ SOS και ο θεσμοθετημένος σύμβουλος της πολιτείας σε θέματα προστασίας του φυσικού περιβάλλοντος Ένωση Ελλήνων Χημικών, σε συνεργασία με το Δίκτυο Πράσινης Χημείας, διοργάνωσαν "Ημερίδα – Ανοιχτή Συζήτηση με θέμα ΑΠΟΚΑΤΑΣΤΑΣΗ ΡΥΠΑΣΜΕΝΩΝ ΠΕΡΙΟΧΩΝ – Η ΠΕΡΙΠΤΩΣΗ ΤΟΥ ΑΣΩΠΟΥ," το Σάββατο 20 Μαρτίου 2010 και ώρα 11.00 – 19.00, στα γραφεία της Ένωσης Ελλήνων Χημικών (Κάννιγος 27).
Εισηγητής: ΑΘΑΝΑΣΙΟΣ. ΠΑΝΤΕΛΟΓΛΟΥ. Χημικός, Μsc Βιοχημικός Μηχανικός. ΙΤΑΠ (Οινόφυτα) .
Καλησπέρα σας και ευχαριστίες ,για την πρόσκληση μας, σαν ΙΤΑΠ, στην Ημερίδα αυτή.
ΣΕ μια τέτοια ειδική ημερίδα, Με τόσες πολλές νέες παρουσίες «παραγόντων και φορέων που θέλουν τώρα να λύσουν τα προβλήματα» στους τόπους αυτούς, αξίζει να διατυπωθεί η παρατήρηση ότι : Έπρεπε να είχαν προσφερθεί , πολλά χρόνια πριν, για να είχαν προλάβει τα προβλήματα. Ολόκληρη η τοποθέτηση
Η Υπουργός ΠΕΚΑ θα εξαγγείλει πρόγραμμα δράσεων για τη διαχείριση του περιβαλλοντικού κινδύνου και τη διασφάλιση της δημόσιας υγείας, τη Δευτέρα, 8 Φεβρουαρίου, στις 11.30, στο Λύκειο Οινοφύτων. Mε βάση το δελτίο τύπου του ΥΠΕΚΑ
Τη Δευτέρα 8 Φεβρουαρίου 2010, η Υπουργός Περιβάλλοντος, Ενέργειας και Κλιματικής Αλλαγής (ΥΠΕΚΑ), Τίνα Μπιρμπίλη, θα δώσει Συνέντευξη Τύπου με αντικείμενο την παρουσίαση ενός ολοκληρωμένου προγράμματος για τη διαχείριση του περιβαλλοντικού κινδύνου της περιοχής του Ασωπού.
Τα χρόνια προβλήματα του Ασωπού αναδείχθηκαν το 2007, όταν ανιχνεύτηκε εξασθενές χρώμιο στον υδροφόρο ορίζοντα, αλλά παραμένουν άλυτα μέχρι σήμερα λόγω της ασυγχώρητης αδιαφορίας που επιδείχθηκε από την Πολιτεία. Η πρώτη επίσκεψη της Υπουργού ΠΕΚΑ, στην περιοχή, που είναι και η μοναδική επίσκεψη Υπουργού Περιβάλλοντος, που έχει γίνει τα τελευταία χρόνια στα Οινόφυτα, σηματοδοτεί την αρχή μιας ειλικρινούς προσπάθειας επίλυσης του προβλήματος.
Η εμπειρία που θα αποκτηθεί από την προσπάθεια αποκατάστασης της οικολογικής ισορροπίας στους παρασώπιους οικισμούς και στις καλλιεργήσιμες εκτάσεις μπορεί να αποτελέσει οδηγό για τη διαχείριση του περιβαλλοντικού κινδύνου σε άλλες, παρόμοιες περιπτώσεις, όπως στη Μεσσαπία της Εύβοιας.
Ανταποκρινόμενο σε πάγια αιτήματα της Τοπικής Κοινωνίας, των φορέων και της βιομηχανίας, το ΥΠΕΚΑ επεξεργάστηκε σειρά μέτρων που στηρίζονται στους ακόλουθους άξονες:
·        Διασφάλιση της δημόσιας υγείας
·        Θεσμική κατοχύρωση της αποτελεσματικής λειτουργίας των μέτρων
Η Συνέντευξη Τύπου θα πραγματοποιηθεί στις 11.30, στο Αμφιθέατρο του Λυκείου Οινοφύτων.
¨ Προϋποθέσεις για Βιώσιμη Ανάπτυξη στην Ευρύτερη Περιοχή Οινοφύτων - Σχηματαρίου διοργανώνει το Τεχνικό Επιμελητήριο Ελλάδας  ( Τ.Ε.Ε )"
Εν΄όψει της εξαγγελίας των μέτρων για τον Ασωπό, απο την Υπουργό Περιβάλλοντος, στις 5 Φεβρουαρίου στα Οινόφυτα, γίνονται συναντήσεις των ενεργών πολιτών με τους πολιτικούς αρχηγούς, στους οποίους κοινοποιούνται τα αιτήματα που έχει επεξεργαστεί το Ινστιτούτο Τοπικής Αειφορίας και Πολιτισμού προς το ΥΠΕΚΑ. Διαβάστε το σχετικό υπόμνημα
Ξεκινάει αύριο στη Θήβα, η δίκη των 19 πρώτων εταιρειών στις οποίες είχαν επιβληθεί πρόστιμα στην περιοχή του Ασωπού. Δείτε: Οι πρώτοι ένοχοι για το εξασθενές
Η δίωξη είναι αυτεπάγγελτη αλλά έχουν ζητήσει να παρασταθούν ως πολιτική αγωγή πολίτες των Οινοφύτων και ο σύλλογος Πολίτες Αειφορία.
Μ' ένα συνολικό σχέδιο προστασίας απαντά το υπουργείο Περιβάλλοντος στο οικολογικό έγκλημα του Ασωπού.
Τα βασικά σημεία περιλαμβάνουν την οργάνωση της βιομηχανικής περιοχής Οινοφύτων ώστε να κατασκευαστούν δίκτυα και μονάδες επεξεργασίας των διαφόρων ειδών αποβλήτων, τη δημιουργία νέου φορέα διαχείρισης, την ανάκληση του χουντικού προεδρικού διατάγματος που συνέδεσε τις βιομηχανίες με το ποτάμι και, τέλος, τη χαρτογράφηση-οριοθέτησή του.
* Οι επίσημες ανακοινώσεις θα γίνουν από την υπουργό Περιβάλλοντος Τίνα Μπιρμπίλη σε συνέντευξη τύπου που θα δώσει τις επόμενες μέρες στα Οινόφυτα. «Πρόκειται για μία ολοκληρωμένη παρέμβαση με στόχο τη διαχείριση του κινδύνου και την αντιμετώπιση όλων των πτυχών του θέματος.
»Θα αποτελείται από άμεσες, μεσοπρόθεσμες και μακροπρόθεσμες δράσεις που θα διασφαλίζουν την πρόσβαση των κατοίκων σε ασφαλές πόσιμο νερό, θα διαφυλάσσουν τη δημόσια υγεία και θα αναγκάσουν τους ρυπαίνοντες να αποκαταστήσουν τη ζημιά μέσω της νομοθεσίας για την περιβαλλοντική ευθύνη», λέει η ειδική γραμματέας Επιθεώρησης Περιβάλλοντος και Ενέργειας, Μαργαρίτα Καραβασίλη.
Ηδη στα χέρια των επιτελών του υπουργείου βρίσκεται μέρος της μελέτης του ΕΜΠ που πραγματοποίησε η καθηγήτρια Μαρία Λοϊζίδου και προβλέπει την κατασκευή κεντρικού βιολογικού καθαρισμού. Ουσιαστικά, αποτελεί επικαιροποίηση της παλιότερης μελέτης που είχε υποβληθεί στο ΥΠΕΧΩΔΕ προ δεκαετίας.
Κλιμάκια επιθεωρητών
Ωστόσο, η χωροθέτηση του βιολογικού καθαρισμού που προβλέπει το ΕΜΠ προκαλεί ήδη αντιδράσεις. Κι αυτό γιατί η περιοχή που τελικά επιλέχθηκε υποδείχθηκε από τον δήμαρχο Οινοφύτων και βρίσκεται 200 μέτρα νοτιοδυτικά από το τελευταίο σπίτι του οικισμού.
«Είναι απορίας άξιον πώς είναι δυνατόν η μελέτη του Πολυτεχνείου αντί να υποδεικνύει τη σωστή τεχνικά θέση, να αποδέχεται την πρόταση του δημάρχου φέρνοντας στα σπίτια μας την επεξεργασία των λυμάτων, κάτι που θα υποβαθμίσει ακόμη περισσότερο την ποιότητα της ζωής μας», τονίζει ο ιερωμένος Ιωάννης Οικονομίδης, βραβευμένος από την Ακαδημία Αθηνών για τους περιβαλλοντικούς του αγώνες.
**Στα σχέδια του υπουργείου είναι η τοποθέτηση μόνιμου κλιμακίου επιθεωρητών περιβάλλοντος στην περιοχή.
**Ο νέος γενικός επιθεωρητής Περιβάλλοντος Παν. Μέρκος γνωρίζει πως «το θεσμικό πλαίσιο είναι εξαιρετικά πολύπλοκο, αλληλοσυγχεόμενο με μεγάλα περιθώρια ερμηνείας, εφαρμογής και ελέγχου. Χρειάζεται λοιπόν άμεση ενδυνάμωση της υπηρεσίας τόσο νομοθετικά όσο και σε προσωπικό, ώστε να αποκτήσει μεγαλύτερες δυνατότητες παρέμβασης».
**Οι έλεγχοι των επιθεωρητών θα επικεντρωθούν στις μεγάλες βιομηχανικές μονάδες που ευθύνονται για το περιβαλλοντικό σκάνδαλο. Εξάλλου, σύμφωνα με τη μελέτη του Πολυτεχνείου, το 78,7% των υγρών αποβλήτων προέρχεται μόλις από 24 επιχειρήσεις.
Στην περιοχή δραστηριοποιούνται 350 βιομηχανικές μονάδες, στις οποίες εργάζονται 14.330 άτομα (το 1997 ήταν 223 και 5.500 αντίστοιχα). Εκείνες που παράγουν απόβλητα είναι 130 και, δυστυχώς, μόνο οι 65 διαθέτουν συστήματα επεξεργασίας.
Π. ΜΠ.
Οι σφοδρές αντιδράσεις των εμπλεκομένων στο πόρισμα Ρακιντζή, δείτε σχετικά:
Ποιοί κατηγορούνται για τον ΑΣΩΠΟ τόσο με δηλώσεις στα ΜΜΕ, όσο και με την επιθετικότητα "ανώνυμων¨σχολίων στις αναρτήσεις μας δημιουργούν εύλογες απορίες:
Τα ονόματα είχαν δημοσιευθεί στο παρελθόν σε τοπική εφημερίδα και σε ιστολόγιο της Λαμίας. Γιατί δεν απάντησαν τότε;
Γιατί μας κατηγορούν ως συκοφάντες οι "ανώνυμοι" σχολιαστές; Επειδή δημοσιεύσαμε ένα δελτίο τύπου το οποίο αναδημοσιεύθηκε σε όλες τις αθηναικές εφημερίδες;
Οι πολίτες γνωρίζουν ότι το έγκλημα είναι διαχρονικό. Για κάποιους οι ποινικές ευθύνες έχουν παραγραφεί, για άλλους δεν αποδείχθηκαν, όπως ισχυρίζονται.
Το μείζον θέμα όμως παραμένει και είναι η έλλειψη ενημέρωσης του κόσμου της Βοιωτίας, που υφίσταται τις συνέπειες του εγκλήματος.
Ας θυμούνται λοιπόν όσοι διατυμπανίζουν ότι απαλλάχτηκαν: οι πολιτικές και ηθικές ευθύνες δεν παραγράφονται.
Και ο Ασωπός είναι δημιούργημα ενός άρρωστου πολιτικού συστήματος, που εκτρέφει φαινόμενα εξάρτησης και συναλλαγής προκειμένου να διατηρηθούν ισορροπίες.
Μόνο που πολλές φορές πάει η στάμνα για νερό, αλλά καμιά φορά σπάει κιόλας.
Η αναφορά του ιστολογίου μας, βοηθάει ακόμη περισσότερο!
- Ενημερώνει περισσότερους για την Συμπαράταξη και το ιστολόγιο
- Πολλαπλασιάζει το αποτέλεσμα
Υπογράψτε για τη σωτηρία του Κορινθιακού
Όχι στην εγκατάσταση βιομηχανικών μονάδων στην κλειστή θάλασσα του Κορινθιακού
Επιστημονική ημερίδα για τον Κορινθιακό
Κορινθιακός Κόλπος: ρύπανση, πιέσεις, απειλές και ο ρόλος των ενεργών πολιτών
με κλικ στην εικόνα
με κλικ στην εικόνα
e-mail
Μπορείς να συμμετέχεις σήμερα!
Προτάσεις προς Υπουργείο Περιβάλλοντος και Κλιματικής Αλλαγής για το θέμα ΑΣΩΠΟΣ-ΜΕΣΣΑΠΙΑ
Οδηγός για το Περιβάλλον
Κάλεσμα για κλιματική δράση
Στις 30 Νοέμβρη του 2009, οι κυβερνήσεις του κόσμου πήγαν στην Κοπεγχάγη για το δέκατο πέμπτο Συνέδριο του ΟΗΕ για το Κλίμα - UN Climate Conference (COP-15). Κάλεσμα για κλιματική δράση
Η Κρύα μας ανήκει!
Κινητοποιήσεις
Στην ουτοπία
ΠΟΛΛΟΙ ΛΑΤΡΕΥΟΥΝΕ ΤΗΝ ΤΑΞΗ
αν έχουν,
όταν το χέρι τους δεν είναι κουρασμένο.
Αλλά το τραπέζι τους στήνεται,
και το σπίτι τους επίσης, σ’ ένα κόσμο
που ολοένα βουλιάζει μες στο βούρκο.
Α!!, τα συρτάρια τους θα ‘ναι πεντακάθαρα…
Όμως στην άκρια της πόλης
βρίσκετ’ η φάμπρικα, που κόκαλα αλέθει
η ματωμένη γεννήτρια της υπεραξίας!!!
Α!!, τι σ’ ωφελεί, χωμένος μέχρι το λαιμό στη λάσπη τα νύχια των χεριών σου να  κρατάς καθαρά;
Bertolt Brecht
Όμως η ειρήνη τους κι ο πόλεμός τους μοιάζουν όπως ο άνεμος κι η θύελλα.
Ο πόλεμος γεννιέται απ' την ειρήνη τους καθώς ο γιος από τη μάνα.
Έχει τα δικά της απαίσια χαρακτηριστικά.
Ο πόλεμός τους σκοτώνει ό,τι άφησε όρθιο η ειρήνη τους.
Μ.Μπρεχτ

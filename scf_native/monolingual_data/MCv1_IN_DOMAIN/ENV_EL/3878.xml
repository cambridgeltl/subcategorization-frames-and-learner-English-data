<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>Pontokomi.com: Σύλλογος Περιβάλλοντος και Ποιότητας Ζωής Δήμου Δημητρίου Υψηλάντη: Οι οχτώ «πληγές» της Βορείου Ελλάδας...</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>Pontokomi.com: Σύλλογος Περιβάλλοντος και Ποιότητας Ζωής Δήμου Δημητρίου Υψηλάντη: Οι οχτώ «πληγές» της Βορείου Ελλάδας...</title>
						<author></author>
						<imprint>
							<publisher></publisher>
							<pubDate>2010-09-06 10:25:28.0</pubDate>
							<eAddress>http://pontokomicom.blogspot.com/2009/10/blog-post_30.html</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="el"/>
			</langUsage>
			<textClass>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/ENV_EL/3878.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">Ο ευρωβουλευτής του ΠΑΣΟΚ, Κρίτων Αρσένης έθεσε ερωτήσεις στην Ευρωπαϊκή Επιτροπή σχετικά με τα οχτώ περιβαλλοντικά ζητήματα στη Βόρεια Ελλάδα, σύμφωνα με δημοσίευμα της εφημερίδας «Αγγελιοφόρος».</p>
			<p id="p2">Ο ευρωβουλευτής έκανε λόγο για «διαρκή περιβαλλοντική υποβάθμιση όλων των νομών της Μακεδονίας, με άμεσες επιπτώσεις στην υγεία, στην ποιότητα ζωής των πολιτών και στη βιοποικιλότητα».</p>
			<p id="p3">Οι ερωτήσεις του κ. Αρσένη αφορούν το δέλτα του Νέστου, τις Πρέσπες, την Τάφρο 66, τη Δοϊράνη, το Στρυμόνα, τη Βεγορίτιδα, τον Αλιάκμονα και το πόσιμο νερό της Χαλκιδικής.</p>
			<p id="p4">Αναλυτικότερα:</p>
			<p id="p5">Οι Πρέσπες</p>
			<p id="p6">Όσον αφορά τις Πρέσπες, υπάρχει καταγγελία από την Εταιρεία Προστασίας Πρεσπών για ανεξέλεγκτες αμμοληψίες από τον Αύγουστο του 2008, με αποτέλεσμα η περιοχή ανάμεσα στη Μικρή και τη Μεγάλη Πρέσπα, να αντιμετωπίζει άμεσο κίνδυνο και να καθίσταται πιθανή η ενοποίηση των δύο λιμνών με μεγάλη ενδεχόμενη περιβαλλοντική καταστροφή.</p>
			<p id="p7">Η περιοχή είναι ενταγμένη στο δίκτυο Natura 2000.</p>
			<p id="p8">Για το εν λόγω ζήτημα έχουν γίνει επανειλημμένες κρούσεις στην Κομισιόν τον τελευταίο χρόνο.</p>
			<p id="p9">Χαρακτηριστικός είναι ο υπολογισμός που κάνουν περιβαλλοντικές οργανώσεις στην περιοχή, πως μέσα σε οχτώ μήνες αφαιρέθηκαν 3.500 κυβικά μέτρα από έκταση 0,8 στρεμμάτων. Η στάθμη της Μεγάλης Πρέσπας ακολουθεί φθίνουσα πορεία, με τη χαρακτηριστική πτώση των δέκα μέτρων τα τελευταία 20 χρόνια, η πίεση των νερών της Μικρής Πρέσπας πάνω στους αμμώδεις σχηματισμούς πολλαπλασιάζεται και γίνεται συνεχώς πιο δυνατή.</p>
			<p id="p10">Η διατήρηση της στάθμης της Μικρής Πρέσπας σε ικανοποιητικά επίπεδα εξαρτάται άμεσα από τη δυνατότητα των εδαφών αυτών να προβάλλουν αντίσταση στην αυξανόμενη πίεση.</p>
			<p id="p11">Η Τάφρος 66</p>
			<p id="p12">Το ζήτημα της Τάφρου 66 γνωστό σε όλη την κεντρική Μακεδονία, θεωρείται ένα από τα πιο σημαντικότερα περιβαλλοντικά θέματα, που κατά καιρούς έχει ξεσηκώσει θύελλα αντιδράσεων, κινητοποιήσεων και εισαγγελικών παρεμβάσεων, με επιβολή προστίμων στην βιομηχανίες επεξεργασίας φρούτων που ρυπαίνουν με τα απόβλητα τους το κανάλι.</p>
			<p id="p13">Αυστηρότερα μέτρα δεν έχουν παρθεί μέχρι στιγμής.</p>
			<p id="p14">Για περισσότερα από 20 χρόνια, το κανάλι είναι αποδέκτης ανεπεξέργαστων αστικών, αγροτικών και βιομηχανικών λυμάτων.</p>
			<p id="p15">Στα νερά της Τάφρου 66, τα οποία χύνονται στον ποταμό Αλιάκμονα κι από εκεί στο Θερμαϊκό κόλπο, έχουν ανιχνευτεί υψηλές συγκεντρώσεις χαλκού και χρωμίου.</p>
			<p id="p16">Με το νερό του καναλιού αρδεύονται αγροτικές καλλιέργειες, ενώ κοπάδια ζώων πίνουν από εκεί νερό με τους μαζικούς θανάτους ψαριών να είναι ένα συχνό φαινόμενο.</p>
			<p id="p17">Η λίμνη Δοϊράνη</p>
			<p id="p18">Η εν λόγω λίμνη ανήκει στο δίκτυο Natura 2000 και το μεγαλύτερο πρόβλημα είναι η μείωση της στάθμης των νερών της.</p>
			<p id="p19">Επίσης η λίμνη αντιμετωπίζει μια σειρά από σοβαρά προβλήματα, όπως ευτροφισμός, μόλυνση των υδάτων από χημικά υπολείμματα αγροτικών δράσεων και υπερβολική άρδευση.</p>
			<p id="p20">Η οικολογική της κατάσταση έχει υποβαθμιστεί την τελευταία δεκαετία.</p>
			<p id="p21">Επίσημα στοιχεία αναφέρουν πως από το 1984 καταγράφεται διαρκής πτώση της στάθμης των υδάτων της.</p>
			<p id="p22">Ο ποταμός Στρυμόνας</p>
			<p id="p23">Ο εν λόγω ποταμός αντιμετωπίζει πρόβλημα με την ποιότητα των υδάτων του, καθώς μολύνονται από τα υπολείμματα φυτοφαρμάκων, αγροτικών, βιομηχανικών και βιοτεχνικών δραστηριοτήτων και κυρίως από την ανεξέλεγκτη διάθεση αστικών λυμάτων και βοθρολυμάτων που προέρχονται από τους οικισμούς της περιοχής.</p>
			<p id="p24">Η λίμνη Βεγορίτιδα</p>
			<p id="p25">Η λίμνη Βεγορίτιδα είναι ενταγμένη στο δίκτυο Natura 2000.</p>
			<p id="p26">Οι ανθρώπινες δραστηριότητες όμως έχουν ως αποτέλεσμα τη μείωση του όγκου των νερών της. Η εν λόγω λίμνη έχει χάσει το 35% του αρχικού της όγκου.</p>
			<p id="p27">Πρόσφατη έρευνα του ΑΠΘ, έδειξε τη κακή οικολογική κατάσταση που βρίσκεται η λίμνη, καθώς παρατηρήθηκε υψηλή συγκέντρωση βιομάζας φυτοπλακγτού και κυανοβακτηρίων.</p>
			<p id="p28">Ο Σύλλογος Προστασίας Βεγορίτιδας και τοπικοί φορείς αναφέρουν ότι καταλήγουν στην εν λόγω λίμνη, αστικά λύματα και υπολείμματα φυτοφαρμάκων.</p>
			<p id="p29">Ο ποταμός Αλιάκμονας</p>
			<p id="p30">Η κατάσταση των νερών του ποταμού χαρακτηρίζεται από μέτρια έως κακή, σύμφωνα με έρευνα του ΑΠΘ.</p>
			<p id="p31">Η υπεράντληση των υδάτων, η αλόγιστη χρήση φυτοφαρμάκων και η μη ολοκληρωμένη επεξεργασία των βιομηχανικών λυμάτων συντελούν σημαντικά στην εν λόγω κατάσταση.</p>
			<p id="p32">Σε δύο σταθμούς δειγματοληψίας, από τους συνολικά 13 στον Αλιάκμονα, εντοπίστηκε νερό καλής ποιότητας, ενώ στους υπόλοιπους η κατάσταση είναι από μέτρια έως κακή.</p>
			<p id="p33">Επίσης, σοβαρό πρόβλημα δημιουργείται σε πολλά σημεία, κατά μήκος της κοίτης του ποταμού από ανεξέλεγκτες αμμοληψίες.</p>
			<p id="p34">Η Χαλκιδική</p>
			<p id="p35">Από έρευνες που έχουν γίνει έχει επιβεβαιωθεί ότι το νερό σε δήμους της Δυτικής Χαλκιδικής είναι ακατάλληλο για ανθρώπινη κατανάλωση.</p>
			<p id="p36">Το νερό είναι με βαρέα μέταλλα, υπολείμματα φυτοφαρμάκων και διάφορες επικίνδυνες χημικές ουσίες «λόγω ανεξέλεγκτης χρήσης φυτοφαρμάκων, διαρροών μολυσματικών ουσιών από νόμιμες και παράνομες χωματερές και τους ΧΥΤΑ της περιοχής και έλλειψης εργοστασίων βιολογικού καθαρισμού σε αρκετές περιοχές του νομού», αναφέρει ο ευρωβουλευτής.</p>
			<p id="p37">Το Εργαστήριο Ελέγχου Ρύπανσης Περιβάλλοντος του ΑΠΘ έχει δημοσιοποιήσει στοιχεία της υποβάθμισης τα τελευταία χρόνια και έχει εντοπίσει σημαντική επιβάρυνση των νερών με βαρέα μέταλλα.</p>
			<p id="p38">Πηγή:Econews.gr</p>
			<p id="p39">0 σχόλια:</p>
			<p id="p40">Αγαπητέ επισκέπτη βλέποντας την περιβαλλόντικη κατάντια του τόπου οι κάτοικοι...</p>
			<p id="p41">«... έχουν στο πρόσωπο δυο πληγές που μένουν πάντοτε ανοιχτές κι όταν τις νύχτες τις χλωμές τους επισκέπτονται οι θύμισες αιμοραγούν διαρκώς.....στάζοντας δάκρυα...»</p>
			<p id="p42">Ξυπνήστε...</p>
			<p id="p43">«Για τους ξύπνιους υπάρχει ένας και ο ίδιος κόσμος, ενώ οι κοιμισμένοι στρέφονται ο καθένας σε ένα δικό του, υποκειμενικό κόσμο.»</p>
			<p id="p44">«Αν θες να ονειρεύεσαι… ξύπνα!»</p>
			<p id="p45">«Κανένα πρόβατο δεν σώθηκε ποτέ βελάζοντας...»</p>
			<p id="p46">Αριθμός Επισκεπτών</p>
			<p id="p47">Top 10 των σχολιαστών του Blog μας...</p>
			<p id="p48">BloggerStop</p>
			<p id="p49">Αναζήτηση στο Blog μας</p>
			<p id="p50">Μεγάλωσε ή μίκραινε τη γραμματοσειρά για να βλέπεις καλύτερα τις αναρτήσεις...</p>
			<p id="p51">Φωτογραφίες από κινητοποιήσεις του Συλλόγου...</p>
			<p id="p52">Φωτογραφίες από εκδηλωσεις του Συλλόγου...</p>
			<p id="p53">Ο καιρός στην περιοχή μας...</p>
			<p id="p54">Θερμοκρασία</p>
			<p id="p55">Σύγκριση με καλύτερες μέρες...</p>
			<p id="p56">Πρωτοσέλιδα Εφημερίδων Τοπικού Τύπου</p>
			<p id="p57">Loading...</p>
			<p id="p58">Loading...</p>
		</body>
	</text>
</cesDoc>
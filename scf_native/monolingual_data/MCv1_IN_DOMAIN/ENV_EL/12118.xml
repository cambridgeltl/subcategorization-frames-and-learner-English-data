<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>whispering planet: Υπεγραψε και εσυ!</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>whispering planet: Υπεγραψε και εσυ!</title>
						<author></author>
						<imprint>
							<publisher></publisher>
							<pubDate>2010-09-06 21:35:46.0</pubDate>
							<eAddress>http://whispering-planet.blogspot.com/2007/09/blog-post_04.html</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="el"/>
			</langUsage>
			<textClass>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/ENV_EL/12118.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">Tuesday, September 4, 2007</p>
			<p id="p2">ΝΑΙ σε ανεξάρτητο Υπουργείο Περιβάλλοντος</p>
			<p id="p3">Οι κάτωθι υπογεγραμμένοι πολίτες:</p>
			<p id="p4">• Αιτούμεθα την άμεση σύνταξη Δασολογίου από το κράτος και τις δημόσιες υπηρεσίες</p>
			<p id="p5">• Απαιτούμε από την επόμενη Βουλή να καταψηφίσει την αναθεώρηση του Άρθρου 24 του Συντάγματος περί προστασίας των δασικών εκτάσεων ώστε να μην ενταθεί ο αποχαρακτηρισμός των δασών</p>
			<p id="p6">• Αξιώνουμε τη δημιουργία ξεχωριστού Υπουργείου Περιβάλλοντος με εξειδικευμένα στελέχη και την αποδέσμευση του από το Υπουργείο Δημοσίων Έργων καθώς οι δύο λειτουργίες είναι συχνά ανταγωνιστικές μεταξύ τους</p>
			<p id="p7">• Να δεσμευτούν οι ελεύθεροι χώροι Ελληνικό Ελαιώνας Γουδή κλπ για να διπλασιαστεί το αστικό πράσινο σε μία τετραετία</p>
			<p id="p8">• Να κηρυχθεί η Αττική και όποιο άλλο σημείο της χώρας έχει υποστεί οικολογική περιβαλλοντική καταστροφή σε 10ετή κατάσταση έκτακτης περιβαλλοντικής ανάγκης ώστε να είναι κάθε επόμενη κυβέρνηση δεσμευμένη.</p>
			<p id="p9">Posted by Η χρυσόσκονη του ψαρά at 12:37 AM</p>
			<p id="p10">Anonymous said...</p>
			<p id="p11">TΗΝ ΑΜΕΣΗ ανάγκη για δημιουργία δασικών χαρτών ούτως ώστε να ελαχιστοποιηθούν οι περιπτώσεις εκμετάλλευσης δασικών περιοχών τονίζει σε συνέντευξή του στο kathimerini.gr ο Δρ. Νίκος Γεωργιάδης, υπεύθυνος Δασικών Προγραμμάτων της WWF Ελλάς.</p>
			<p id="p12">«Η έλλειψη δασικών χαρτών έπαιξε ρόλο στις πυρκαγιές όσον αφορά την έναρξη αυτών που μπήκαν ηθελημένα. Όσο δεν υπάρχουν δασικοί χάρτες και δασολόγιο, τόσο πιο εύκολο και πιο πιθανό είναι να πετύχει ο εμπρηστής τον αποχαρακτηρισμό των δασικών εκτάσεων που εποφθαλμιά.</p>
			<p id="p13">Όταν αποκτήσουμε επιτέλους δασικούς χάρτες και δασολόγιο -μιας και είμαστε η τελευταία χώρα στην Ευρωπαϊκή Ένωση που δεν έχει ακόμα- τότε αυτοί που θα θέλουν να βάλουν μια φωτιά για συγκεκριμένο σκοπό θα το σκέφτονται πολύ περισσότερο».</p>
			<p id="p14">Ο Δρ. Γεωργιάδης μίλησε στο για το μέγεθος των καταστροφών από την πύρινη λαίλαπα, τις κινήσεις που πρέπει να γίνουν ούτως ώστε να επανέλθουν οι εκτάσεις στην πρότερή τους μορφή -όπου αυτό είναι δυνατό- και την αλλαγή που θα υπάρξει στο μικροκλίμα των περιοχών.</p>
			<p id="p15">«Επλήγησαν 16 περιοχές σε ολόκληρη την Ελλάδα και οι 6 από αυτές είναι στην Πελοπόννησο. Ήταν μια καταστροφή που δεν έχει ξανασυμβεί ποτέ στα χρονικά της χώρας μας και μια πρωτόγνωρη καταστροφή για ολόκληρη την Ευρώπη. Επιπτώσεις στη χλωρίδα και στην πανίδα είναι σίγουρο πως θα υπάρξουν, αλλά μέχρι στιγμής δεν έχουμε εικόνα της καταστροφής. Για το λόγο αυτό θα πάει στην περιοχή κλιμάκιο της WWF προκειμένου να δει την εικόνα που παρουσιάζουν οι κατεστραμμένες εκτάσεις, να δουν το μέρος της χλωρίδας και της πανίδας που έχει κατακερματιστεί και το τι μπορεί να γίνει στη συνέχεια» τόνισε ο κ. Γεωργιάδης και συμπλήρωσε πως υπάρχει και μια ακόμα οικολογική καταστροφή στην περιοχή:</p>
			<p id="p16">«Αναμένεται να αλλάξει ο τοπογραφικός χάρτης της περιοχής. Δυστυχώς είμαστε πολύ κοντά στις βροχές και νομίζω πως, σε μία τόσο μεγάλη έκταση, κανένας μηχανισμός θα προλάβει να ανταποκριθεί άμεσα στη δημιουργία αντιδιαβρωτικών και αντιπλημμυρικών έργων. Εκεί πρέπει να ρίξει το βάρος της η κρατική μηχανή, ιδίως στις περιοχές με μεγάλη κλίση, όπου αναμένονται τα μεγαλύτερα προβλήματα».</p>
			<p id="p17">Μια ακόμα εξέλιξη που θα προκαλέσουν οι πυρκαγιές είναι σύμφωνα με τον κ. Γεωργιάδη, είναι η αλλαγή του μικροκλίματος στην περιοχή της Πελοποννήσου.</p>
			<p id="p18">«Το κλίμα της περιοχής ήδη αλλάζει. Το μικροκλίμα όμως για μερικά χρόνια, μέχρι να αποκατασταθεί μια μορφή βλάστησης θα επηρεαστεί. Είναι δεδομένο πως η βλάστηση αμβλύνει τις ακραίες θερμοκρασίες, τόσο τις υψηλές όσο και τις χαμηλές, οπότε το μικροκλίμα των περιοχών αυτών αλλά και μιας ευρύτερης περιβάλουσας ζώνης η οποία περιλαμβάνει χωριά και αστικούς ιστούς -π.χ. κάτω από τον Ταΰγετο η Καλαμάτα- θα διαφοροποιηθεί αισθητά. Από την άλλη είχαμε μια τεράστια έκκληση διοξειδίου του άνθρακα από την καύση τόσο μεγάλων εκτάσεων η οποία συμβάλει στην αλλαγή του κλίματος, ενώ θα αυξηθούν και οι στερεοί ρύποι που μέχρι τώρα κρατούνταν από τα δάση».</p>
			<p id="p19">Ο υπεύθυνος Δασικών Προγραμμάτων της WWF Ελλάς συμπληρώνει πως η απόψεις για μείωση του οξυγόνου στις περιοχές είναι μύθος και πως δεν θα συμβεί τίποτα τέτοιο.</p>
			<p id="p20">«Είναι αποδεδειγμένο ότι το οξυγόνο στην ατμόσφαιρα είναι 21% με κάποιες μικρές διαφοροποιήσεις, όπως επίσης είναι αποδεδειγμένο πως όσο οξυγόνο παράγει το δάσος άλλο τόσο καταναλώνει. Συνεπώς το ισοζύγιο είναι μηδενικό».</p>
			<p id="p21">Η κυβέρνηση υπόσχεται πως όπου ήταν δάσος θα ξαναγίνει δάσος. Πόσο εύκολο και πόσο εφικτό είναι κάτι τέτοιο;</p>
			<p id="p22">«Σίγουρα δεν είναι εύκολο. Η απάντηση έχει δύο σκέλη. Το πρώτο, το πολιτικό σκέλος της απάντησης πρέπει να δείξουν όλοι την απαιτούμενη προσοχή καθώς έχει αποδειχθεί πολλές φορές ότι εξαιρούνται κομμάτια των καμένων εκτάσεων και αλλάζει σε αυτά το καθεστώς χρήσης γης, παρότι ο νόμος ορίζει ότι μια περιοχή που θα καεί κηρύσσεται αυτόματα αναδασωτέα.</p>
			<p id="p23">Το δεύτερο σκέλος της απάντησης αφορά το πόσο εύκολο είναι να γίνουν οι περιοχές αυτές ξανά δάσος. Ευτυχώς για ένα μεγάλο κομμάτι των περιοχών που καταστράφηκαν, η φύση έχει προνοήσει από μόνη της για να αποκαταστήσει σιγά-σιγά το δασικό οικοσύστημα. Μιλάμε όμως για τα δάση σε χαμηλό υψόμετρο τα οποία αν δεν διαταραχθούν σε σύντομο χρονικό διάστημα από μια παρόμοια καταστροφή, θα μπορέσουν να μας δώσουν ένα οικοσύστημα της ίδιας ή και καλύτερης μορφής.</p>
			<p id="p24">Το πρόβλημα εντοπίζεται κυρίως στα δάση σε μεγάλα υψόμετρα -όπως δάση κεφαλληνιακής ελάτης- που από μόνα τους πολύ δύσκολα μπορούν να αποκατασταθούν και για τα οποία χρειάζεται η παρέμβαση του ανθρώπινου παράγοντα προκειμένου να μειώσει το μεγάλο χρονικό διάστημα που απαιτείται για να γίνει αυτό, το οποίο μπορεί να ξεπεράσει τα 100-150 χρόνια».</p>
			<p id="p25">Παράλληλα ο κ. Γεωργιάδης υποστηρίζει πως το υπάρχουν Άρθρο 24 του Συντάγματος είναι πλήρες και καταγράφει όσα χρειάζονται για την προστασία των δασών της πατρίδας μας και πως δεν χρειάζεται καμμία αλλαγή.</p>
			<p id="p26">«Η κυβέρνηση έφερε προς αναθεώρηση το Άρθρο 24 του Συντάγματος λέγοντας πως αυτό θα είναι προς το καλύτερο για την προστασία του περιβάλλοντος, χωρίς να μας δείξουν γιατί και πως το εννοούν.</p>
			<p id="p27">Εμείς θεωρούμε ότι το Άρθρο 24 είναι από τα πιο ολοκληρωμένα άρθρα, ένα από τα πιο σύγχρονα -ακόμα και στην πρώτη του μορφή- για την προστασία του περιβάλλοντος και δεν χρειάζεται καμία αλλαγή.</p>
			<p id="p28">Θεωρούμε ότι όλες αυτές οι διεργασίες αναθεώρησης του Άρθρου 24 γίνονται εις βάρος του φυσικού μας πλούτου και των δασικών μας οικοσυστημάτων, ειδικά όσο δεν βγαίνει κανένας να μας πει γιατί θεωρούν ότι χρειάζεται η αναθεώρηση, τόσο εμείς θα πιστεύουμε ότι υπάρχει μια μεθόδευση πίσω από όλα αυτά για μα καταπάτηση, για μια κατακερμάτιση και μια πληγή στο φυσικό μας περιβάλλον προς όφελος των κατασκευών, της οικοπεδοποίησης, των αλλαγών χρήσεως γης κλπ».</p>
			<p id="p29">www.kathimerini.gr</p>
			<p id="p30">Ποιά προβλήματα εντοπίζονται πλέον στις περιοχές αυτές;</p>
			<p id="p31">Πόσα ζώα της πανίδας έχουν σωθεί και τι προβλήματα θα αντιμετωπίσουν στη συνέχεια;</p>
			<p id="p32">Πόσο εύκολη και πόσο εφικτή είναι η πραγματοποίηση της υπόσχεσης που δίνει η κυβέρνηση πως όπου ήταν δάσος θα ξαναγίνει δάσος;</p>
			<p id="p33">Οι καταστροφές θα επηρεάσουν το κλίμα των περιοχών;</p>
			<p id="p34">Συμφωνείτε με την αναδιάρθρωση του Άρθρου 24;</p>
			<p id="p35">Πόσο σημαντικό ρόλο έπαιξε η έλλειψη δασικών χαρτών;</p>
			<p id="p36">Ποιές θα είναι οι δράσεις της WWF Ελλάς στις περιοχές που επλήγησαν;</p>
			<p id="p37">http://portal.kathimerini.gr/4dcgi/_w_articles_kathextra_27_04/09/2007_202352</p>
			<p id="p38">για πολιτική &amp; κόμματα.</p>
			<p id="p39">Το whispering planet είναι ένα ελεύθερο βήμα. Οι απόψεις στα άρθρα που ανεβαίνουν στο μπλογκ αντιπροσωπεύουν μόνο τον αρθογράφο του κάθε ποστ.</p>
			<p id="p40">Contributors</p>
		</body>
	</text>
</cesDoc>
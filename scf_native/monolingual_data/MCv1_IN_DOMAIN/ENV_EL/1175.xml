<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>Πολίτες της Φωκίδας για το Περιβάλλον και τον Πολιτισμό: Ας προστατεύσουμε τα φύκη, για να μας προστατεύσουν.</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>Πολίτες της Φωκίδας για το Περιβάλλον και τον Πολιτισμό: Ας προστατεύσουμε τα φύκη, για να μας προστατεύσουν.</title>
						<author></author>
						<imprint>
							<publisher></publisher>
							<pubDate>2010-09-01 07:13:55.0</pubDate>
							<eAddress>http://politesfokidas.blogspot.com/2009/10/blog-post_08.html</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="el"/>
			</langUsage>
			<textClass>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/ENV_EL/1175.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">Μία από τις πιο ενδιαφέρουσες και σημαντικές συναντήσεις που είχαμε κατά τη διάρκεια της έκθεσης υποβρύχιας φωτογραφίας με θέμα "Κορινθιακός : η ομορφιά που χάνεται" η οποία φιλοξενήθηκε απο το Σύλλογο Ευ ζην, στα Ροζενά Κορινθίας 19-26/9, ήταν αυτή με τον πρόεδρο της Ελληνικής Φυκολογικής Εταιρείας κ. Κατσαρό ο οποίος μας μίλησε για το ενδιαφέρον που παρουσιάζει ο Κορινθιακός από "φυκολογικής" πλευράς, τα προβλήματα που αντιμετωπίζει κι όχι μόνο. Αποτέλεσμα του χρόνου που μας αφιέρωσε απλόχερα ήταν η γνωριμία με έναν ολόκληρο κόσμο που μιά υποψία του μόνο ήταν αποτυπωμένη στις φωτογραφίες μας. Στη συνέχεια παραθέτουμε μέρους άρθρου που μας έστειλε ο κ. Κατσαρός το οποίο έχει δημοσιευθεί στα "ΕΥΡΩΣΤΙΝΙΑΚΑ" το περιοδικό του Συλλόγου των εν Αττική Ευρωστινίων.</p>
			<p id="p2">Επίδραση της ρύπανσης στη φυκοχλωρίδα του Κορινθιακού</p>
			<p id="p3">Χρήστου Ι. Κατσαρού Βιολόγου</p>
			<p id="p4">Ο Κορινθιακός κόλπος, παρά το ότι είναι αρκετά ευρύς και ιδιαίτερα βαθύς, ως κλειστό σύστημα επηρεάζεται από τις εκροές από τη χέρσο. Ιδιαίτερη επιβάρυνση αποτελεί η αποβολή των στερεών αποβλήτων του εργοστασίου αλουμινίου που λειτουργεί στον Κόλπο των Αντικύρων. Αυτό επεξεργάζεται τους βωξίτες της περιοχής Παρνασσού και Γκιώνας και απορρίπτει στον Κορινθιακό την γνωστή «ερυθρά ιλύ» ή απλούστερα «κόκκινη λάσπη», η οποία είναι το στερεό απόβλητο της επεξεργασίας του βωξίτη. Αρκετές χιλιάδες τόνοι κόκκινης λάσπης ελευθερώνονται κάθε χρόνο στον Κορινθιακό, με αποτέλεσμα ο κόλπος Αντικύρων να αποτελεί ένα αρκετά βεβαρημένο θαλάσσιο περιβάλλον.</p>
			<p id="p5">Η πλούσια θαλάσσια χλωρίδα του Κορινθιακού και οι ιδιαιτερότητές του οδήγησαν στην εκπόνηση λεπτομερών μελετών της επίδρασης των βαρέων μετάλλων στην δομή και την ανάπτυξη των μακροφυκών και των θαλάσσιων φανερογάμων (Π. Μαλέα, 1992). Στις μελέτες αυτές εντοπίστηκαν πολύ υψηλές τιμές Fe, Cu, Ca σε σχέση με άλλες περιοχές. Τα μέταλλα αυτά αποτελούν συστατικά των βωξιτών και των αποβλήτων του εργοστασίου. Οι συγκεντρώσεις Zn βρέθηκαν σε φυσιολογικά επίπεδα καθώς δεν αποτελούν παραπροϊόν των εργασιών του εργοστασίου. Οι συγκεντρώσεις Pb και Cd μετρήθηκαν υψηλές σε σχέση με γειτονικές περιοχές.</p>
			<p id="p6">Ατυχώς, δεν υπάρχουν νεώτερα στοιχεία για την κατάσταση που επικρατεί τώρα στη χλωρίδα του Κορινθιακού. Οι κατά καιρούς παρατηρήσεις μας κατά τις δειγματοληψίες δείχνουν ότι δεν έχει αλλοιωθεί ή τουλάχιστον δεν υπάρχει εκτεταμένη αλλοίωση της χλωρίδας στις βόρειες ακτές της Πελοποννήσου. Αυτό πιθανώς οφείλεται στο μεγάλο βάθος και τα ισχυρά ρεύματα που επικρατούν στον Κορινθιακό. Οπωσδήποτε όμως, η συνεχής επιβάρυνση του κόλπου επηρεάζει την ισορροπία του οικοσυστήματος και μακροπρόθεσμα τη χλωρίδα, ιδιαίτερα των περιοχών που βρίσκονται κοντά στις εκροές της κόκκινης λάσπης. Αυτό που χρειάζεται είναι συνεχής και λεπτομερής παρακολούθηση. Φυσικά, η λύση είναι να πάψει η ελευθέρωση της ερυθράς ιλύος στον Κορινθιακό. Η συνεχώς εξελισσόμενη τεχνολογία μπορεί να προσφέρει τη λύση. Υπάρχει τρόπος επεξεργασίας της ερυθράς ιλύος που την μετατρέπει σε στερεά μορφή, η οποία μπορεί να είναι και εκμεταλλεύσιμη.</p>
			<p id="p7">Δεν είναι όμως μόνο τα βαρέα μέταλλα</p>
			<p id="p8">Μεγάλες ποσότητες ανόργανων θρεπτικών (κυρίως νιτρικών, αμμωνιακών και φωσφορικών αλάτων) εισέρχονται στον Κορινθιακό και γενικότερα στη θάλασσα από ανθρωπογενείς επιδράσεις. Βιομηχανικά, αγροτικά και αστικά λύματα, καθώς και απόβλητα βιολογικών καθαρισμών, ελευθερώνονται στη θάλασσα, με εμφανή τα αποτελέσματά τους στα υδάτινα οικοσυστήματα. Όλοι γνωρίζουμε πολύ καλά ότι τουλάχιστον στην περιοχή μας, αλλά και στις περισσότερες περιοχές της βόρειας Πελοποννήσου υπάρχουν βόθροι, οι οποίοι ιδιαίτερα στα παλιά σπίτια δεν είναι στεγανοί. Επιπλέον, τα σκουπίδια απορρίπτονται σε χωματερές, χωρίς καμία ειδική διαχείριση - ανακύκλωση. Το νερό της βροχής ξεπλένει τις χωματερές και μεταφέρει στη θάλασσα ρυπογόνες ουσίες. Με τον ίδιο τρόπο μεταφέρονται και υπολείμματα λιπασμάτων και γεωργικών φαρμάκων, που στις συμβατικές καλλιέργειες ρίπτονται χωρίς ιδιαίτερη φειδώ στη γη. Όπως φαίνεται στον πίνακα της εικ. 5, η πλειονότητα των αποβλήτων που επιβαρύνουν τα θαλάσσια περιβάλλοντα είναι αγροτικά, δηλαδή ουσίες πλούσιες σε ανόργανα στοιχεία όπως άζωτο, φωσφόρος κλπ., τα οποία αποτελούν παράγοντες μόλυνσης. Ο εμπλουτισμός ενός κλειστού υδάτινου οικοσυστήματος (όπως ένας κόλπος) με τέτοια θρεπτικά στοιχεία προκαλεί το φαινόμενο του ευτροφισμού, το οποίο με τη σειρά του έχει ως αποτέλεσμα την υπερβολική ανάπτυξη κάποιων οργανισμών (που ευνοούνται από αυτές τις συνθήκες) εις βάρος άλλων οργανισμών. Αν η παροχή θρεπτικών από τη χέρσο συνεχισθεί για πολύ, το υδάτινο οικοσύστημα υποβαθμίζεται συνεχώς και το τελικό αποτέλεσμα είναι οι νεκρές ζώνες (Εικ. 5). Ακόμη όμως και αν δεν γίνει κάτι τέτοιο, οποιαδήποτε διατάραξη έχει αρνητικά αποτελέσματα στην «υγεία» του οικοσυστήματος. Οι πολυάριθμες «τσούχτρες» που ορισμένες φορές εμφανίζονται στον Κορινθιακό (φέτος ιδιαίτερα όλοι τις δοκιμάσαμε!) είναι αποτέλεσμα μιας τέτοιας διατάραξης της ισορροπίας.</p>
			<p id="p9">Προτάσεις ­λύσεις</p>
			<p id="p10">Δύο είναι οι άξονες πέριξ των οποίων πρέπει να συγκεντρωθούν οι προσπάθειες προστασίας του Κορινθιακού και γενικότερα των υδάτινων οικοσυστημάτων. Ο πρώτος φυσικά είναι η μείωση των εκροών, ιδιαίτερα των αγροτικών αποβλήτων (λιπασμάτων και γεωργικών φαρμάκων), τα οποία με την βοήθεια της άρδευσης και των βροχών καταλήγουν στον Κορινθιακό. Φυσικά, μία ιδανική κατάσταση θα περιλάμβανε βιολογικές καλλιέργειες, οι οποίες δεν χρησιμοποιούν χημικά λιπάσματα και επικίνδυνα γεωργικά φάρμακα. Ευτυχώς, η εφαρμογή των βιολογικών καλλιεργειών συνεχώς επεκτείνεται και θα επεκταθεί ακόμη περισσότερο με τη στήριξη από την Πολιτεία, αλλά και από εμάς τους καταναλωτές, με την προτίμηση στην κατανάλωση βιολογικών προϊόντων.</p>
			<p id="p11">Η διαχείριση των απορριμμάτων με σωστή ανακύκλωση σε συνδυασμό με δημιουργία χώρων υγειονομικής ταφής απορριμμάτων (των γνωστών ΧΥΤΑ) θα περιορίσει ακόμη περισσότερο τις εκροές επικίνδυνων ουσιών προς τη θάλασσα, αλλά και την καταστροφή του υδροφόρου ορίζοντα που σε πολλές περιοχές έχει υποστεί σοβαρές βλάβες.</p>
			<p id="p12">Ο δεύτερος άξονας είναι η επεξεργασία των στερεών και υγρών αποβλήτων (λυμάτων), ώστε να μειωθούν τα φορτία θρεπτικών που καταλήγουν στη θάλασσα. Η συνεχώς αυξανόμενη εφαρμογή των εγκαταστάσεων βιολογικής επεξεργασίας λυμάτων αποτελεί ελπίδα προς αυτήν την κατεύθυνση. Και πάλι όμως, το νερό που μετά την δευτερογενή επεξεργασία ελευθερώνεται στη θάλασσα, είναι αρκετά επιβαρημένο με θρεπτικά, τα οποία προκαλούν διατάραξη της ισορροπίας του υδάτινου οικοσυστήματος. Χρειάζεται και τριτογενής επεξεργασία, γα τον πλήρη καθαρισμό του νερού που αποβάλλεται στη θάλασσα. Αυτό το στάδιο όμως είναι αρκετά δαπανηρό και πολλές φορές δεν εφαρμόζεται.</p>
			<p id="p13">Η λύση θα έρθει και πάλι από τη φύση. Πρόσφατα έχουν αρχίσει να εκπονούνται μελέτες στις οποίες εξετάζεται η δυνατότητα χρησιμοποίησης φυκών ως βιοφίλτρων για τον καθαρισμό των υγρών αποβλήτων δευτερογενούς επεξεργασίας, ώστε να μειωθούν στο ελάχιστο τα θρεπτικά στοιχεία που περιέχουν. Τα μέχρι τώρα αποτελέσματα είναι αρκετά ενθαρρυντικά. Τα φύκη που καλλιεργούνται απορροφούν τα θρεπτικά και με αυτό τον τρόπο αναπτύσσονται. Το κέρδος μιας τέτοιας εφαρμογής θα είναι διπλό: καθαρισμός του νερού και παράλληλα παραγωγή βιομάζας, η οποία μπορεί να χρησιμοποιηθεί περαιτέρω, π.χ. ως λίπασμα, για την παραγωγή χαρτομάζας κλπ.. Το καθαρό νερό μπορεί να ελευθερωθεί στη θάλασσα χωρίς να προκαλεί προβλήματα ρύπανσης, αλλά μπορεί να χρησιμοποιηθεί και για άρδευση σε περιπτώσεις που αυτό ενδείκνυται.</p>
			<p id="p14">Έτσι σαν τελικό συμπέρασμα προκύπτει ότι είναι καιρός να αντιληφθούμε την αξία αυτού του αγαθού που οι ίδιοι καταστρέφουμε, του περιβάλλοντος και να συμβάλλουμε όλοι (και ο καθένας χωριστά!!) στην προστασία του. Δεν αρνούμαστε την τεχνολογία, αλλά με πρωταρχικό γνώμονα τη σωστή διαχείριση του περιβάλλοντος. Ιδιαίτερα όσον αφορά τον Κορινθιακό, το μήνυμα είναι: Ας προστατεύσουμε τα φύκη, για να μας προστατεύσουν.</p>
			<p id="p15">Αναρτήθηκε από Πολίτες Φωκίδας για τον Κορινθιακό στις 10/08/2009 01:08:00 πμ</p>
			<p id="p16">ποιοί είμαστε:</p>
			<p id="p17">Oι "Πολίτες της Φωκίδας για το Περιβάλλον και τον Πολιτισμό" είναι μια πρωτοβουλία ενεργών πολιτών της περιοχής που σκοπεύουν να διεκδικήσουν τα αυτονόητα : ενημέρωση, βελτίωση της ποιότητας της καθημερινής ζωής μας με την προστασία του φυσικού περιβάλλοντος και την ανάδειξη των πολιτισμικών και αναπτυξιακών δυνατοτήτων της περιοχής μας. Κάθε καλοπροαίρετη συνεργασία είναι ευπρόσδεκτη.</p>
			<p id="p18">Επικοινωνία</p>
			<p id="p19">Σημαντικές Περιοχές για τα πουλιά στη Φωκίδα</p>
			<p id="p20">Eκθεση Yποβρύχιας Φωτογραφίας</p>
			<p id="p21">Λιβάδια της Ποσειδωνίας</p>
			<p id="p22">Όχι στην εγκατάσταση βιομηχανικών μονάδων στην κλειστή θάλασσα του Κορινθιακού</p>
			<p id="p23">Eξαφανίσεις ανηλίκων</p>
			<p id="p24">μικρά, αλλά...καταστροφικά!</p>
			<p id="p25">Ακούστε τα δελφίνια του Κορινθιακού</p>
			<p id="p26">Είδατε κάποιο δελφίνι ζωντανό ή νεκρό? Επικοινωνήστε με το Λιμεναρχείο:2265032319, Σχολείο Ερατεινής: 2265031314 και το Ινστιτούτο "Πέλαγος":210 8960108</p>
			<p id="p27">Αν βρείς Νεκρή ή τραυματισμένη χελώνα</p>
			<p id="p28">Αναζητάτε θάλασσες για μπάνιο? Συμβουλευτείτε τα ΦΥΚΗ!</p>
			<p id="p29">Χάρτης περιβαλλοντικών προβλημάτων</p>
			<p id="p30">Γαλαξίδι</p>
			<p id="p31">Συνταγματική Κατοχύρωση της Περιβαλλοντικής Προστασίας των Παράκτιων Οικοσυστημάτων</p>
			<p id="p32">Το άρθρο 24 του Ελληνικού Συντάγματος ορίζει σχετικά :« Η προστασία του φυσικού και πολιτιστικού περιβάλλοντος αποτελεί υποχρεώση του Κράτους και δικαίωμα καθενός.</p>
			<p id="p33">Για τη διαφύλαξή του το Κράτος έχει υποχρέωση να παίρνει ιδιαίτερα προληπτικά ή ανασταλτικά μέτρα στο πλαίσιο της αρχής της αειφορίας».</p>
			<p id="p34">Οπως έχει ερμηνευθεί απο τη Νομολογία του Ε΄Τμήματος του Συμβουλίου της Επικρατείας, ορίζει οτι στην περιβαλλοντική προστασία υπάγονται και τα παράκτια συστήματα, που έχουν μάλιστα προτεραιότητα σε αυξημένη περιβαλλοντική προστασία ως κατεξοχήν ευαίσθητα οικοσυστήματα.</p>
			<p id="p35">Το άρθρο 120 του Συντάγματος ορίζει στην παράγραφο 2 οτι : «Ο σεβασμός στο Σύνταγμα και τους Νόμους που συμφωνούν με αυτό και η αφοσίωση στην Πατρίδα και τη Δημοκρατία αποτελούν θεμελιώδη υποχρέωση όλων των Ελλήνων». Η δε παράγραφος 4 ορίζει πως : « Η τήρηση του Συντάγματος επαφίεται στον πατριωτισμό των Ελλήνων, που δικαιούνται και υποχρεούνται να αντιστέκονται με κάθε μέσο εναντίον οποιουδήποτε επιχειρεί να το καταλύσει με τη βία».</p>
			<p id="p36">Αναγνώστες</p>
		</body>
	</text>
</cesDoc>
<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>Καταγγελίες για κυκλώματα, που διακινούν παράνομα τα επικίνδυνα νοσοκομειακά απόβλητα « ΕΛΛΑΣ</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>Καταγγελίες για κυκλώματα, που διακινούν παράνομα τα επικίνδυνα νοσοκομειακά απόβλητα « ΕΛΛΑΣ</title>
						<author></author>
						<imprint>
							<publisher></publisher>
							<pubDate>2010-09-07 04:42:18.0</pubDate>
							<eAddress>http://ellas2.wordpress.com/2010/06/20/%CE%BA%CE%B1%CF%84%CE%B1%CE%B3%CE%B3%CE%B5%CE%BB%CE%AF%CE%B5%CF%82-%CE%B3%CE%B9%CE%B1-%CE%BA%CF%85%CE%BA%CE%BB%CF%8E%CE%BC%CE%B1%CF%84%CE%B1-%CF%80%CE%BF%CF%85-%CE%B4%CE%B9%CE%B1%CE%BA%CE%B9%CE%BD/</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="el"/>
			</langUsage>
			<textClass>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/ENV_EL/20386.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">Συγκλονιστικές καταγγελίες για παράνομη διακίνηση επικίνδυνων νοσοκομειακών αποβλήτων, για κυκλώματα που βρίσκονται πίσω από αυτά, αλλά και για απειλές που δέχονται για τη ζωή τους, έκανε στην Επιτροπή Προστασίας Περιβάλλοντος της Βουλής η Ειδική Γραμματέας Επιθεωρητών Περιβάλλοντος και Ενέργειας, κ. Μαργαρίτα Καραβασίλη , αναφέροντας παράλληλα την εξίσου δραματική διαπίστωση ότι «τα επικίνδυνα νοσοκομειακά απόβλητα τα βρίσκουμε στον υδροφόρο ορίζοντα, στο έδαφος και στα τρόφιμα». Την ίδια ώρα, σύμφωνα με στοιχεία της αρμόδιας Επιτροπής της Βουλής, αναζητείται η τύχη τουλάχιστον του 50% των παραγόμενων επικίνδυνων ιατρικών αποβλήτων.</p>
			<p id="p2">«Σε έφοδο που έκαναν την περασμένη εβδομάδα οι επιθεωρητές περιβάλλοντος και υγείας στο “Αττικό” νοσοκομείο, μετά από καταγγελίες σχετικά με παράνομη διακίνηση επικίνδυνων αποβλήτων, οι διαπιστώσεις ήταν εφιαλτικές. Ένα από τα μεγαλύτερα και σπουδαιότερα νοσοκομεία της χώρας, μια πανεπιστημιακή κλινική είχε μετατρέψει τον άδειο χώρο των εγκαταστάσεων σε χώρο μεταφόρτωσης νοσοκομειακών αποβλήτων, χωρίς να τηρούνται στοιχειωδώς οι περιβαλλοντικοί και οι άλλοι όροι που έχουν τεθεί από την νομοθεσία. Έναν χώρο όπου τρία νοσοκομεία, “Ωνάσειο”, “Ευαγγελισμός” και “Λαϊκό” μετέφεραν εκεί, εδώ και τρία χρόνια τουλάχιστον, τα νοσοκομειακά τους απόβλητα. Γινόταν μια μεταφόρτωση», ανέφερε χαρακτηριστικά η κ. Καραβασίλη και πρόσθεσε:</p>
			<p id="p3">«Η μεταφορά γινόταν με κοντέϊνερ, σε θερμοκρασία ατμόσφαιρας 20-25 βαθμούς ενώ θα έπρεπε να μεταφέρονται σε θερμοκρασία 4-5 βαθμούς για να μην έχουμε φαινόμενα αποσύνθεσης και χημικές διεργασίες τέτοιες που επαυξάνουν την επικινδυνότητα. Τα μετέφεραν σε σακούλες οι οποίες δεν ήταν της ποιότητας που ορίζει η νομοθεσία, σχίζονταν και είχε γεμίσει η αυλή ακόμα και με υπολείμματα από όργανα…»</p>
			<p id="p4">«Τα κοντέινερ, τα οποία είχε το νοσοκομείο “Αττικό” επίσης δεν ήταν ψυγεία. Από ότι φάνηκε δε τελικά, δεν υπήρχε καν σύμβαση με την εταιρεία, εδώ και τρία χρόνια. Υπάρχουν βεβαίως και άλλα σκάνδαλα, γιατί αυτοί που έχουν την εταιρία που έκανε τη μεταφόρτωση, έχουν καταδικασθεί πολλάκις για παράδοση αυτών των νοσοκομειακών αποβλήτων ως καύσιμα. Έχουν τρεις καταδίκες στις πλάτες τους», ανέφερε η κ. Καραβασίλη.</p>
			<p id="p5">Ταυτόχρονα, κατήγγειλε ότι δέχεται από την πρώτη στιγμή απειλές για την ζωή του για να σταματήσει τον έλεγχο, ο Γενικός Επιθεωρητής κ. Μέρκος που είναι, όπως είπε, μαζί με τον επιθεωρητή Υγείας κ. Χαλαζωνίτη, το στήριγμα στα θέματα των νοσοκομειακών αποβλήτων και οι απειλές συνεχίζονται τηλεφωνικά.</p>
			<p id="p6">«Καλέσαμε την αστυνομία και τον εισαγγελέα και άργησαν πάρα πολύ να έρθουν. Αναγκάστηκα να παρέμβω εγώ η ίδια με τηλέφωνα, με το γραφείο του κ. Χρυσοχοϊδη για να φτάσει η αστυνομική δύναμη, γιατί η τοπική αστυνομία δεν ήθελε να παρέμβει. Το θέμα ερευνάται πλέον και ποινικά πέραν από τα πρόστιμα που θα βάλουμε. Αυτή η εταιρεία δεν θα ξαναδουλέψει εκεί», τόνισε η κ. Καραβασίλη .</p>
			<p id="p7">Εξίσου καταγγελτική ήταν και για εταιρεία στη Θεσσαλία, όπου μετά από έφοδο διαπιστώθηκε, όπως είπε, ότι ένα από τα καύσιμα που χρησιμοποιούσε ήταν και μολυσματικά απόβλητα ανακατεμένα με άλλα υλικά, ληγμένα φάρμακα, λαθραία τσιγάρα, υλικά που αυξάνουν τη θερμογόνα δύναμη των συστατικών.</p>
			<p id="p8">Ένα ακόμα ανατριχιαστικό - όπως η ίδια το χαρακτήρισε - παράδειγμα, είναι ότι μεγάλη ιδιωτική εταιρεία αιμοκάθαρσης στη Βόρεια Ελλάδα, που χωρίς η Πολιτεία να απαιτήσει να κάνει η περιφέρεια βιολογικό καθαρισμό, άφηνε τα λύματα από την αιμοκάθαρση να πηγαίνουν κατευθείαν στη θάλασσα στην περιοχή της Αλεξανδρούπολης.</p>
			<p id="p9">«Δεν είναι μόνο θέματα υγείας αλλά και φοροδιαφυγής και κατασπατάλησης δημόσιου χρήματος», επεσήμανε η κ. Καραβασίλη και πρόσθεσε: «Δυστυχώς, μετά από 7 χρόνια από την κοινή υπουργική απόφαση για την διαχείριση των επικίνδυνων αποβλήτων δεν εφαρμόζεται και δεν τηρείται τίποτα. Επικρατεί ένα χάος. Πρέπει να διαχωρίζονται τα απόβλητα του νοσοκομείου και να λειτουργήσουν επιτροπές νοσοκομειακών λοιμώξεων. Πολλές φορές οι ασθενείς πεθαίνουν από τις λοιμώξεις που υπάρχουν στα νοσοκομεία και οι οποίες έχουν να κάνουν με τη διαχείριση των μολυσματικών, τη μη διαχείριση των ραδιενεργών και τη μη απολύμανση των κλινών, όταν αλλάζουν ασθενείς».</p>
			<p id="p10">Τέλος, στα στοιχεία που καταγράφονται στο πόρισμα της Επιτροπής Περιβάλλοντος της Βουλής τα οποία γνωστοποίησε ο πρόεδρός της, Κώστας Καρτάλης, μεταξύ άλλων αναφέρεται ότι:</p>
			<p id="p11">- Εκτιμάται ότι παράγονται στη χώρα κάθε χρόνο 14.600 τόνοι επικίνδυνων ιατρικών αποβλήτων από τους οποίους η μισή ποσότητα παράγεται από τις υγειονομικές μονάδες της Αττικής.</p>
			<p id="p12">- Υπάρχουν έξι μεγάλες νοσοκομειακές μονάδες στην 1η ΔΥΠΕ Αττικής με σύνολο 2.487 κλινών που δεν παρέδιδαν καθόλου Ε.Ι.Α , ούτε καν τα υποχρεωτικά αποτεφρούμενα στον αποτεφρωτήρα του ΕΣΔΚΝΑ.</p>
			<p id="p13">- Στο αποτεφρωτήρα ΕΣΔΚΝΑ οδηγείται λιγότερο από το 20% της εκτιμώμενης παραγωγής των Ε.Ι.Α της Αττικής.</p>
			<p id="p14">- Σε σύνολο 25 δημόσιων νοσοκομείων στην 1η ΔΥΠΕ, με άθροισμα 10.667 κλινών παραδόθηκαν στον αποτεφρωτήρα το πρώτο επτάμηνο του 2008 μόλις το 20,8% της εκτιμώμενης παραγωγής. Ακόμα και αν υποτεθεί ότι ένα άλλο 30% υφίσταται ενδονοσοκομειακή, έστω και παραβιάζουσα την οικεία ΚΥΑ, επεξεργασία, αναζητείται η τύχη του υπόλοιπου 50%.</p>
			<p id="p15">Πηγή: ΑΠΕ</p>
			<p id="p16">Διαβάστε επίσης</p>
			<p id="p17">Notify me of new posts via email.</p>
			<p id="p18">Αρχείο</p>
			<p id="p19">Πρόσφατα άρθρα</p>
			<p id="p20">Πλήθος κατηγοριών</p>
			<p id="p21">"Θερμοπύλες" Λογαριασμός Alpha Bank: 367002002007245 IBAN: GR2801403670367002002007245</p>
			<p id="p22">ΡΑΔΙΟΦΩΝΟ</p>
			<p id="p23">Σπορ FM 94,6</p>
			<p id="p24">ΕΤΙΚΕΤΕΣ</p>
		</body>
	</text>
</cesDoc>
<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>Παρατηρητήριο Περιβάλλοντος Φθιώτιδας: Η λειτουργία των ελαιοτριβείων στο Νομό Φθιώτιδαςκαι η ρύπανση από τα απόβλητα.</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>Παρατηρητήριο Περιβάλλοντος Φθιώτιδας: Η λειτουργία των ελαιοτριβείων στο Νομό Φθιώτιδαςκαι η ρύπανση από τα απόβλητα.</title>
						<author></author>
						<imprint>
							<publisher></publisher>
							<pubDate>2010-08-29 21:55:32.0</pubDate>
							<eAddress>http://paratiritirio-perivallontos.blogspot.com/2007/12/blog-post_26.html</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="el"/>
			</langUsage>
			<textClass>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/ENV_EL/8785.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">Κάθε χρόνο με την έναρξη της ελαιοσυγκομιδής και της λειτουργίας των ελαιοτριβείων του Νομού μας, στον οποίο δραστηριοποιούνται περίπου εβδομήντα ελαιοτριβεία (άλλα λειτουργούν αδιάλειπτα και άλλα όχι), γινόμαστε μάρτυρες μιας ανεξέλεγκτης ρύπανσης των αποδεκτών, που καταλήγουν τα λύματά τους. Ξεροπόταμοι, ρυάκια, ρέματα, ποταμοί, και η θάλασσα του Μαλιακού και του Β. Ευβοϊκού δέχονται τα ανεπεξέργαστα ή ελλιπώς επεξεργασμένα απόβλητα των ελαιοτριβείων. Από τον αρμόδιο αντινομάρχη στη χθεσινή ημερίδα στις Ράχες ακούστηκε ότι κανένα δεν διαθέτει επίσημη άδεια διαχείρισης αποβλήτων!</p>
			<p id="p2">Επιστημονικές μελέτες αναφέρουν ότι κάθε ελαιοτριβείο, και για κάθε ημέρα λειτουργίας του, δημιουργεί απόβλητα και ρυπαντικό φορτίο για το περιβάλλον όσο μια πόλη τριάντα χιλιάδων (30.000) κατοίκων. Αν το δεχθούμε αυτό, τα 60 - 70 περίπου ελαιοτριβεία του Νομού Φθιώτιδας παράγουν καθημερινά απόβλητα τα οποία ρυπαίνουν όσο ένας πληθυσμός των 1.500.000 κατοίκων. Όλα αυτά τα ρυπαντικά φορτία δημιουργούν σημαντικές πιέσεις στο περιβάλλον, δημιουργούν ρύπανση, μόλυνση, και ευτροφισμό.</p>
			<p id="p3">Αυτή η κατάσταση ΔΕΝ ΜΠΟΡΕΙ ΝΑ ΣΥΝΕΧΙΣΤΕΙ ΑΛΛΟ. Σήμερα υπάρχει πλήρες εθνικό και κοινοτικό νομοθετικό πλαίσιο για την προστασία του περιβάλλοντος, υπάρχει πλήρης επιστημονική τεκμηρίωση για τις επιπτώσεις από την ανεξέλεγκτη απόρριψη των αποβλήτων. Υπάρχει η τεχνογνωσία και οι τεχνολογικές καινοτομίες. Επομένως η συνέχιση της ρύπανσης είναι έξω από κάθε λογική επιστημονική, νομική και τεχνολογική και θα πρέπει να μπει τέλος στην απαράδεκτη αυτή κατάσταση. Οι Ημερίδες και τα Συνέδρια, που επαναλαμβάνονται χωρίς κανένα μέτρο και αποτελέσματα, αλλά για να γίνονται διαπιστώσεις, το μόνο που κάνουν είναι να ρίχνουν στάχτη στα μάτια. Η επόμενη Ημερίδα θα πρέπει να γίνει για να αξιολογήσουμε τα αποτελέσματα από την εφαρμογή μιας ουσιαστικής πολιτικής και όχι για να παρουσιάζουμε στατιστικά και εμπειρίες άλλων χωρών!</p>
			<p id="p4">Τα μέτρα που πρέπει να ληφθούν και οι ευθύνες της πολιτείας και των ελαιοτριβέων προβλέπονται από την ισχύουσα Νομοθεσία και τις οδηγίες της ΕΕ. Περιμένουμε από τις αρμόδιες υπηρεσίες και τους ελεγκτικούς μηχανισμούς της Νομαρχιακής Αυτοδιοίκησης και της Περιφέρειας να κάνουν το καθήκον τους.</p>
			<p id="p5">0 σχόλια:</p>
			<p id="p6">ΠΕΡΙΒΑΛΛΟΝ - ΦΘΙΩΤΙΔΑ και οι πληγές</p>
			<p id="p7">Ανοίγουμε αυτή τη στήλη για να καταγράψουμε τις περιβαλλοντικές πληγές του νομού μας. Όλες αυτές που εσείς κι εμείς έχουμε εντοπίσει, μικρές ή μεγάλες και που θέλουν την άμεση δραστηριοποίησή μας ή τη διαχρονική μας παρακολούθηση. Πρέπει να γίνουμε πιο πρακτικοί. Πιο αποτελεσματικοί. Η οικολογία δεν είναι μόνο λόγια και θεωρίες. Θέλει δράση και αποτελέσματα. Επικοινωνήστε μαζί μας και στείλτε μας την καταγγελία σας για κάθε νέο περιβαλλοντικό πλήγμα, έστω και ανώνυμα, στο sstamell@otenet.gr ή τηλεφωνήστε στο 6977261256</p>
			<p id="p8">Τί είναι το ΠΑΡΑΤΗΡΗΤΗΡΙΟ ΠΕΡΙΒΑΛΛΟΝΤΟΣ ΦΘΙΩΤΙΔΑΣ</p>
			<p id="p9">Το Παρατηρητήριο Περιβάλλοντος είναι μια προσπάθεια για την δημιουργία συλλογικότητας, η οποία θα συγκεντρώνει, θα καταγράφει, θα επεξεργάζεται πληροφορίες για προβλήματα σχετικά με το περιβάλλον στη Φθιώτιδα και θα επιδιώκει την αντιμετώπισή τους με ανάλογες δραστηριότητες, καταγγελίες και προσφυγές σε συνεργασία με τους αρμόδιους φορείς και υπηρεσίες</p>
			<p id="p10">Παρακαλούμε όλους όσους ενδιαφέρονται γι' αυτό να επικοινωνήσουν μαζί μας στο sstamell@otenet.gr</p>
			<p id="p11">.</p>
		</body>
	</text>
</cesDoc>
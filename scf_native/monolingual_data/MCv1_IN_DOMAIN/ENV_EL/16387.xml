<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>Φυσικοί Πόροι « Νινέττα Σπηλιωτοπούλου</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>Φυσικοί Πόροι « Νινέττα Σπηλιωτοπούλου</title>
						<author></author>
						<imprint>
							<publisher></publisher>
							<pubDate>2010-09-07 01:58:57.0</pubDate>
							<eAddress>http://ninspiliotopoulou.wordpress.com/2009/09/23/%CF%86%CF%85%CF%83%CE%B9%CE%BA%CE%BF%CE%AF-%CF%80%CF%8C%CF%81%CE%BF%CE%B9/</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="el"/>
			</langUsage>
			<textClass>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/ENV_EL/16387.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">«Όλες οι ουσίες του περιβάλλοντος που είναι χρήσιμες στον άνθρωπο θα μπορούσαν να θεωρηθούν ως φυσικοί πόροι». Συνήθως φυσικοί πόροι είναι αυτές οι ουσίες του περιβάλλοντος οι οποίες α) μπορούν να ικανοποιήσουν μία ανάγκη του ανθρώπου χωρίς μετατροπή ή κατά ελάχιστο να είναι εύκολα προσαρμόσιμη στις ανάγκες του, β)να είναι εύκολα διαθέσιμος στη φύση, με λογική δαπάνη ενέργειας και πόρων. Οι φυσικοί πόροι ταξινομούνται σε ανανεώσιμους, που διαρκούν για πάντα ή ανανεώνονται συνεχώς, όταν γίνεται σωστά η διαχείρισή τους και μη ανανεώσιμους, που εξαντλούνται σε τέτοιο σημείο ώστε η ανανέωσή τους είναι αδύνατη ή πολύ δαπανηρή. Υπό τη σύγχρονη οπτική, επειδή όλοι οι φυσικοί πόροι, από τους βραχυπρόθεσμα ώς τους μακροπρόθεσμα ανανεώσιμους, παρουσιάζουν συνέχεια, δεν είναι εύκολη η κατάταξή τους σε ένα και μόνο σύστημα ταξινόμησης. Φυσικοί πόροι νοούνται τα φυτά και ζώα, το έδαφος, το νερό, ο ορυκτός πλούτος.</p>
			<p id="p2">ΦΥΤΑ ΚΑΙ ΖΩΑ - ΟΙΚΟΣΥΣΤΗΜΑΤΑ</p>
			<p id="p3">ΣΗΜΕΡΑ</p>
			<p id="p4">Μελέτες υπό την αιγίδα του ΟΗΕ καταδείχνουν ότι η βιοποικιλότητα σήμερα δοκιμάζεται, έντονα λόγο πολλών παρεμβάσεων που δέχονται τα οικοσυστήματα από τον άνθρωπο καθώς και λόγω της κλιματικής αλλαγής. Το 2002, οι ηγέτες του κόσμου έκρουσαν τον κώδωνα του κινδύνου. Τέθηκε ο στόχος να μειωθεί δραστικά η απώλεια παγκοσμίως της βιοποικιλότητας ως το έτος 2010. Η Ευρωπαϊκή Ένωση από το 2001 έχει εκπονήσει «Σχέδια δράσης για τη βιοποικιλότητα στους τομείς της διατήρησης των φυσικών πόρων, της γεωργίας, της αλιείας και της οικονομικής και αναπτυξιακής συνεργασίας». Οδηγίες στα πλαίσια αυτά σχετικά με τη διατήρηση των αγρίων πτηνών, σχετικά με τη διατήρηση των φυσικών οικοτόπων καθώς και της άγριας πανίδας και χλωρίδας έχουν εκδοθεί στα πλαίσια αυτά. Καλούνται όλα τα κράτη μέλη της ΕΕ να τις υιοθετήσουν και να εναρμονιστούν σε αυτές.</p>
			<p id="p5">Στην Ελλάδα είναι χαρακτηριστική και ακόμα και στις μέρες μας υπαρκτή η βιοποικιλότητα. Συνολικά στη χώρα μας έχουν καταγραφεί περίπου 5.500 είδη ανώτερων φυτών, 23.000 είδη ζώων της ξηράς και των γλυκών νερών και 3.500 θαλάσσια είδη. Ακόμα μεγαλύτερο ενδιαφέρον για την Ελλάδα έχει το γεγονός ότι υπάρχει υψηλό επίπεδο ενδημισμού, δηλαδή πολλά από τα είδη συναντώνται μόνο στη χώρα μας. Σύμφωνα με τη Flora Hellenica η ελληνική χλωρίδα περιλαμβάνει 6.308 τάξα (περίπου 5.200 είδη) με 936 ενδημικά είδη (ενδημισμός 18%). Από τα τελευταία, 359 είδη χαρακτηρίζονται ως μη απειλούμενα και ως μη προστατευόμενα, 76 έχουν χαρακτηριστεί ως προστατευόμενα, 117 χαρακτηρίζονται ως απειλούμενα, 386 χαρακτηρίζονται ως απειλούμενα και προστατευόμενα.</p>
			<p id="p6">Πρόσφατα το ΥΠΕΧΩΔΕ εξέδωσε προς διαβούλευση την «Εθνική Στρατηγική για την βιοποικιλότητα». Από το 2002 έχουν συσταθεί και λειτουργούν 25 φορείς διαχείρισης προστατευόμενων περιοχών, Όμως οι απειλές για τα οικοσυστήματα στην Ελλάδα εξακολουθούν να είναι μεγάλες. Αποξηράνσεις υγροτόπων, εκτεταμένες υλοτομίες, εκχερσώσεις, πυρκαγιές, ανεξέλεγκτη χρήση χημικών ουσιών στη γεωργία, θήρευση, χωρίς σχεδιασμό αγροτική εντατικοποίηση και ρύπανση.</p>
			<p id="p7">ΤΙ ΠΡΟΤΕΙΝΟΥΜΕ</p>
			<p id="p8">· Αύξηση Αριθμού Φορέων Διαχείρισης Προστατευόμενων Περιοχών.</p>
			<p id="p9">· Αυστηρότερη οριοθέτηση Προστατευόμενων Περιοχών και του είδους της δραστηριότητας του ανθρώπου που μπορεί να έχει σε αυτές τις περιοχές.</p>
			<p id="p10">· Συνεχής καταγραφή ελληνικής χλωρίδας και πανίδας και κατάταξη αυτής σε προστατευόμενα ή εκμεταλλεύσιμα είδη</p>
			<p id="p11">· Δημιουργία Ρυθμιστικού πλαισίου για την υλοτόμηση ή και την εκχέρσωση περιοχών προς δημιουργία καλλιεργήσιμων εκτάσεων.</p>
			<p id="p12">· Δημιουργία αυστηρότερου νομοθετικού πλαισίου ως προς η θήρευση.</p>
			<p id="p13">· Διανομή ενημερωτικού- εκπαιδευτικού υλικού προς την ορθή χρήση Φυτοφαρμάκων σε γεωργούς της χώρας.</p>
			<p id="p14">· Αυστηρή νομοθεσία ως προς της χρήση χημικών ουσιών στη Γεωργία.</p>
			<p id="p15">· Δημιουργία από το Υπουργείο Γεωργίας ή/και ΥΠΕΧΩΔΕ (ή από ειδικές Περιφερειακές Διευθύνσεις Περιβάλλοντος) ειδικής υπηρεσίας ενημέρωσης γεωργών αλλά και κατοίκων κοντά σε Προστατευόμενες περιοχές ως προς την βιοποικιλότητα της περιοχής τους και τον τρόπο προστασίας αυτής.</p>
			<p id="p16">· Δημιουργία ειδικών υπηρεσιών στην Τοπική αυτοδιοίκηση ή στις περιφέρειες (προτεινόμενη δημιουργία Περιφερειακής Διεύθυνση Περιβάλλοντος) υπό την προστασία του Υπουργείου Γεωργίας ή/και ΥΠΕΧΩΔΕ. Οι υπηρεσίες αυτές θα είναι ελέγχου (ΕΠΙΘΕΩΡΗΤΕΣ) της τήρησης της νομοθεσίας σε αγροτικές περιοχές αλλά και σε προστατευόμενες περιοχές.</p>
			<p id="p17">· Δημιουργία ειδικής υπηρεσίας στο ΥΠΕΧΩ για την παρακολούθηση της βιοποικιλότητας και την ορθολογική διαχείριση των φυσικών αυτών πόρων.</p>
			<p id="p18">· Χρηματικές ενισχύσεις σε επιχειρηματικές κινήσεις που δρουν υπέρ της προστασίας οικοσυστημάτων.</p>
			<p id="p19">· Χρηματικές ενισχύσεις για τη μελέτη οικοσυστημάτων</p>
			<p id="p20">· Νομοθετική κατοχύρωση περιοχών ως καλλιεργήσιμες αλλά και ως δασικές, πλήρως ή μερικώς προστατευόμενες, με σαφείς δραστηριότητες οι οποίες μπορούν να αναπτυχθούν σε αυτές τις περιοχές.</p>
			<p id="p21">· Ο χαρακτηρισμός των περιοχών θα πρέπει να γίνεται ύστερα από μελέτη σε βάθος χρόνου. Ειδικά για τις καλλιεργήσιμες εκτάσεις θα πρέπει να χαρακτηρίζονται ως εντατικής ή όχι καλλιέργειας και να υπάρχει σχέδιο χρήσης της μετά από την πλήρη εκμετάλλευσή της ως γεωργική.</p>
			<p id="p22">· Ορθολογική διαχείριση περιοχών για πολλαπλές χρήσεις κάτω από αυστηρή νομική παρακολούθηση.</p>
			<p id="p23">· Δημιουργία τράπεζας γενετικού υλικού για τη διατήρηση της βιοποικιλότητας στο φυσικό και ζωικό κεφάλαιο.</p>
			<p id="p24">Ειδικά σε ό,τι αφορά στην προστασία Δασών</p>
			<p id="p25">· Εφαρμογή Δασικής νομοθεσίας</p>
			<p id="p26">· Περιπολίες αέρος, κυρίως κατά τους θερινούς μήνες</p>
			<p id="p27">· Περιπολίες από την πυροσβεστική αλλά και από οργανωμένες ομάδες εθελοντών</p>
			<p id="p28">· Χρήση νέων τεχνολογιών όπως συστήματα πρόληψης πυρκαγιών</p>
			<p id="p29">· Ενίσχυση εθελοντικών ομάδων δασοπυρόσβεσης</p>
			<p id="p30">ΣΗΜΕΡΑ</p>
			<p id="p31">Η Ελλάδα είναι μια χώρα πλούσια σε ορυκτούς πόρους, όπως είναι οι λιγνίτες, τα βιομηχανικά ορυκτά και πετρώματα, τα γεωθερμικά πεδία, τα μέταλλα. Η εξορυκτική δραστηριότητα αποτελεί βασική δραστηριότητα σε πολλές περιοχές της Ελλάδας. Τις περισσότερες φορές η εξόρυξη συνοδεύεται από μονάδες επεξεργασίας του μεταλλεύματος δημιουργώντας σημαντική προστιθέμενη αξία στην οικονομική δραστηριότητα της περιοχής. Η εξορυκτική δραστηριότητα χαρακτηρίζεται από έντονη επέμβαση στο φυσικό περιβάλλον. Η αδειοδότηση εξορυκτικής δραστηριότητας επιβάλλει την παράδοση της περιοχής που έχει υποστεί εξορυκτική εκμετάλλευση στην αρχική του μορφή. Ακόμα όμως και τα ορυκτά μέταλλα παρουσιάζουν πλέον ημερομηνία λήξεως, δεδομένου ότι ο σημερινός ρυθμός εκμετάλλευσής τους παραμένει ίδιος. Υπολογίζεται ότι τα χρόνια ζωής των μετάλλων στην Ελλάδα θα είναι:</p>
			<p id="p32">Χαλκός 48 χρόνια</p>
			<p id="p33">Φωσφορούχα 520 >></p>
			<p id="p34">Η Ελλάδα βρίσκεται στην πρώτη θέση μεταξύ των χωρών παραγωγής μποντονίτη, περλίτη και κίσσηρης στην Ευρωπαϊκή Ένωση και κυμαίνεται μεταξύ πρώτης και τρίτης θέσης παγκοσμίως. Εκμεταλλευόμενη των σιδηρονικελιούχων μεταλλευμάτων και μεταλλουργικής επεξεργασίας τους παράγει αξιόλογο ποσοτό μεταλλικού νικελίου. Παράγει μόλυβδο, ψευδάργυρο, μαγνήσιο, γύψο, ποζολάνη, χαλαζία και άλλα βιομηχανικά ορυκτά. Διαθέτει μεγάλα αποθέματα τύρφης, μαρμάρων και φυσικά ανεξάντλητα αποθέματα ασβεστόλιθων. Η Ελλάδα μπορεί να θεωρηθεί ως αξιόλογη στην εξορυκτική της ικανότητα χώρα. Το μεγάλο πρόβλημα είναι αφενός η ισσόροπη εξορυκτική της ανάπτυξη αφετέρου ο χρόνος ζωής της εξορυκτικής της ικανότητας δεδομένων των συνεχώς μειούμενων αποθεμάτων.</p>
			<p id="p35">ΤΙ ΠΡΟΤΕΙΝΟΥΜΕ</p>
			<p id="p36">· Αυστηρό έλεγχο των προς αδειοδότηση μονάδων προκειμένου όχι μόνο να τηρούν τις προϋποθέσεις και να έχουν εγκριθεί οι Περιβαλλοντικοί όροι αλλά και η εξορυκτική ικανότητά τους να ανταποκρίνεται ακριβώς στις απαιτήσεις και ανάγκες για το συγκεκριμένο ορυκτό και να μη δημιουργείται απόθεμα.</p>
			<p id="p37">· Να γίνει σαφής ο αριθμός των εξορυκτικών μονάδων που απαιτούνται από την αντίστοιχη βιομηχανία και η αδειοδότηση να περιορίζεται στον αριθμό αυτό</p>
			<p id="p38">· Η ποιότητα του προς εξόρυξη υλικού να αποτελεί βασική παράμετρο για το χρόνο ζωής μιας εξορυκτικής μονάδας.</p>
			<p id="p39">· Δεδομένης της έρευνας που ήδη υπάρχει στην εξορυκτική ικανότητα, κοιτασμάτων υπό τη θάλασσα είναι απαραίτητη η θέσπιση ειδικής νομοθεσίας για την προστασία του βυθού.</p>
			<p id="p40">· Αυστηρός έλεγχος για την αποκατάσταση της περιοχής της επιφανειακής εκσκαφής.</p>
			<p id="p41">· Αυστηρός έλεγχος του ποσοστού διάβρωσης εδάφους.</p>
			<p id="p42">· Συνεχείς έλεγχοι του ποσοστού διάβρωσης εδάφους και του τρόπου αποκατάστασης αυτών.</p>
			<p id="p43">· Χρηματοδότηση ερευνών για την αποκατάσταση υπεδάφους από μεταλλευτικές δραστηριότητες.</p>
			<p id="p44">· Σαφής έλεγχος της οριοθέτησης του χωροταξικού σχετικά με τις μεταλλευτικές ζώνες.</p>
			<p id="p45">Notify me of new posts via email.</p>
		</body>
	</text>
</cesDoc>
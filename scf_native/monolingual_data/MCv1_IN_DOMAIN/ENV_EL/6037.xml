<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>Pontokomi.com: Σύλλογος Περιβάλλοντος και Ποιότητας Ζωής Δήμου Δημητρίου Υψηλάντη: Περιβαλλοντολογική αφασία</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>Pontokomi.com: Σύλλογος Περιβάλλοντος και Ποιότητας Ζωής Δήμου Δημητρίου Υψηλάντη: Περιβαλλοντολογική αφασία</title>
						<author></author>
						<imprint>
							<publisher></publisher>
							<pubDate>2010-09-06 10:25:28.0</pubDate>
							<eAddress>http://pontokomicom.blogspot.com/search/label/%CE%A0%CE%B5%CF%81%CE%B9%CE%B2%CE%B1%CE%BB%CE%BB%CE%BF%CE%BD%CF%84%CE%BF%CE%BB%CE%BF%CE%B3%CE%B9%CE%BA%CE%AE%20%CE%B1%CF%86%CE%B1%CF%83%CE%AF%CE%B1</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="el"/>
			</langUsage>
			<textClass>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/ENV_EL/6037.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">Εμφάνιση νεότερων αναρτήσεων με την ετικέτα Περιβαλλοντολογική αφασία. Εμφάνιση παλαιότερων αναρτήσεων</p>
			<p id="p2">Τετάρτη, 22 Απριλίου 2009</p>
			<p id="p3">ΔΕΛΤΙΟ ΤΥΠΟΥ</p>
			<p id="p4">Με την υλοποίηση νέων μεγάλων περιβαλλοντικών επενδύσεων και δράσεων για την εφαρμογή των πλέον αυστηρών περιβαλλοντικών προδιαγραφών σε όλο το φάσμα των παραγωγικών δραστηριοτήτων του ο όμιλος της ΔΕΗ Α.Ε. συμμετέχει ενεργά στο σημερινό παγκόσμιο εορτασμό για την Ημέρα της Γης.</p>
			<p id="p5">Ειδικότερα στον τομέα της λιγνιτοπαραγωγής, , η ΔΕΗ Α.Ε., πλήρως ευαισθητοποιημένη σε θέματα προστασίας του περιβάλλοντος, καταβάλλει συντονισμένες προσπάθειες για τον περιορισμό στο ελάχιστο δυνατό των επιπτώσεων από την εξόρυξη του λιγνίτη και τη λειτουργία των Ορυχείων της. Κύριος στόχος της είναι η αποκατάστασή του περιβάλλοντος και η αναβάθμισή του, με γνώμονα την τήρηση ισορροπίας μεταξύ οικολογίας, οικονομίας και παραγωγής ηλεκτρικής ενέργειας, δημιουργώντας νέες πηγές εισοδήματος για τις τοπικές κοινωνίες μετά την ολοκλήρωση των εξορυκτικών δραστηριοτήτων.</p>
			<p id="p6">Στο πλαίσιο αυτό, σχεδιάζονται και προγραμματίζονται:</p>
			<p id="p7">• η χρήση γης,</p>
			<p id="p8">• η ανάπτυξη νέων καλλιεργειών,</p>
			<p id="p9">• η προστασία των υδάτων και της πανίδας με τη δημιουργία κατάλληλων έργων υποδομής (λιμνών και υδροβιοτόπων).</p>
			<p id="p10">Σήμερα όλα τα ορυχεία της ΔΕΗ λειτουργούν με βάση εγκεκριμένους Περιβαλλοντικούς Όρους, ενώ σε όλα τα ορυχεία έχουν προωθηθεί και εγκριθεί οι απαιτούμενες διαδικασίες για την εφαρμογή του Συστήματος Περιβαλλοντικής Διαχείρισης κατά το διεθνές πρότυπο ISO 14001.</p>
			<p id="p11">Σε ότι αφορά τα εξαντλημένα ορυχεία έχει αποκατασταθεί σχεδόν το 100% των τελικών επιφανειών απόθεσης, με αποτέλεσμα έως σήμερα να έχουν αποκατασταθεί περίπου 40.000 στρέμματα, έχουν φυτευθεί 10 εκατ. δέντρα και δημιουργήθηκαν καλλιεργήσιμες εκτάσεις, οπωρώνες και πειραματικές καλλιέργειες.</p>
			<p id="p12">Εκτός από τα έργα αποκατάστασης νέων εδαφών, στα δυο Λιγνιτικά Κέντρα έχει υλοποιηθεί σειρά ειδικών έργων και παρεμβάσεων που στοχεύουν στην ανάπτυξη παραγωγικών και ψυχαγωγικών δραστηριοτήτων. Ιδιαίτερα επισημαίνεται ότι:</p>
			<p id="p13">• Το Διοικητικό Συμβούλιο της ΔΕΗ πριν από ένα μήνα ενέκρινε την παραχώρηση της χρήσης εκτάσεων του Λιγνιτικού Κέντρου Δυτικής Μακεδονίας, συνολικής επιφάνειας 6.500 στρεμμάτων, για την ανάπτυξη νέων καλλιεργειών, καθώς επίσης και την παραχώρηση 150 στρεμμάτων στη Νομαρχιακή Αυτοδιοίκηση Κοζάνης για δημιουργία πίστας μηχανοκίνητου αθλητισμού.</p>
			<p id="p14">• Στη Μεγαλόπολη προωθείται η παραχώρηση περίπου 400 στρεμμάτων για τη δημιουργία Βιομηχανικής και Επιχειρηματικής Περιοχής (ΒΕΠΕ).</p>
			<p id="p15">• Σε χώρους εξαντλημένων ορυχείων σε Δυτική Μακεδονία και Μεγαλόπολη προβλέπεται η ανάπτυξη από τη ΔΕΗ Ανανεώσιμες, θυγατρικής της ΔΕΗ ΑΕ, μεγάλων Φωτοβολταϊκών Πάρκων.</p>
			<p id="p16">Παράλληλα με τα μέτρα που λαμβάνονται για τη βελτίωση του περιβάλλοντος στα ορυχεία, ο Όμιλος της ΔΕΗ έχει ξεκινήσει και υλοποιεί συνολικές επενδύσεις 8 δις. ευρώ περίπου, από τις οποίες τα 6 δις. προορίζονται για αντικαταστάσεις παλαιών θερμικών Μονάδων με νέες που θα ενσωματώνουν τις πλέον προηγμένες περιβαλλοντικές τεχνολογίες, ενώ άλλα 2 δις. ευρώ περίπου προορίζονται για δυναμική επέκταση στις Ανανεώσιμες Πηγές Ενέργειας.</p>
			<p id="p17">Ήδη, αυτή την περίοδο έχουν προγραμματισθεί και υλοποιούνται από τον Όμιλο της ΔΕΗ τα εγκαίνια δύο Μικρών Υδροηλεκτρικών Έργων (Αγίας Βαρβάρας, Ν. Ημαθίας και Σμοκόβου, Ν. Καρδίτσας), δύο νέων σύγχρονων θερμικών Μονάδων, συνολικής ισχύος 100 MW περίπου, στον Αθερινόλακκο και ενός Αιολικού Πάρκου στην Ξηρολίμνη του Ν. Λασιθίου. Η ολοκλήρωση και λειτουργία των έργων αυτών συνεπάγεται σημαντική μείωση των εκπομπών διοξειδίου του άνθρακα και των ρύπων, συμβάλλοντας στην καταπολέμηση του φαινομένου υπερθέρμανσης του πλανήτη.</p>
			<p id="p18">Τα οφέλη από τη λειτουργία των έργων ΑΠΕ που αναπτύσσει η ΔΕΗ Ανανεώσιμες είναι ιδιαίτερα σημαντικά για τη γη και το περιβάλλον ευρύτερα. Για παράδειγμα:</p>
			<p id="p19">• Στην περίπτωση της Αγίας Βαρβάρας υπήρξε περιβαλλοντική αναβάθμιση του χώρου του Έργου, που παλαιότερα λειτουργούσε ως χωματερή, με την απομάκρυνση και υγειονομική διάστρωση εκατοντάδων χιλιάδων τόνων απορριμμάτων. Δημιουργήθηκε με τον τρόπο αυτό ένας πολύτιμος υδροβιότοπος στην περιοχή της Βέροιας, ενώ παράλληλα ενισχύεται το Δέλτα του ποταμού Αλιάκμονα, με την πλούσια χλωρίδα και πανίδα.</p>
			<p id="p20">• Ο ΜΥΗΣ Αγυιάς και ο ΜΥΗΣ Αλμυρός στο Νομό Χανίων αποτελούν έργα υψηλής περιβαλλοντικής σπουδαιότητας, καθώς οι ταμιευτήρες τους, οι οποίοι έχουν χαρακτηριστεί προστατευόμενες περιοχές Natura, διαθέτουν ιδιαίτερα ανεπτυγμένη χλωρίδα και πανίδα και προσφέρουν καταφύγιο σε σπάνια είδη πτηνών, ψαριών και αμφιβίων.</p>
			<p id="p21">Τέλος, με εντατικούς ρυθμούς προωθούνται οι διαδικασίες για χορηγήσεις Πιστοποιητικών εφαρμογής Συστήματος Περιβαλλοντικής Διαχείρισης, σύμφωνα με το ISO 14001:2004, που απονεμήθηκαν πρόσφατα σε τρεις λιγνιτικούς Σταθμούς Παραγωγής του Βορείου Συστήματος της ΔΕΗ, ενώ παρόμοιες διαδικασίες θα εφαρμοσθούν σε άλλους επτά Ατμοηλεκτρικούς Σταθμούς Παραγωγής και σε δυο Υδροηλεκτρικούς, οι οποίοι βρίσκονται στο στάδιο ολοκλήρωσης της προσαρμογής των Συστημάτων Περιβαλλοντικής τους Διαχείρισης, στο πρότυπο ISO 14001:2004.</p>
			<p id="p22">Με όλες αυτές τις πρωτοφανείς σε μέγεθος περιβαλλοντικές επενδύσεις ο Όμιλος της ΔΕΗ κάνει πραγματικότητα την ανάπτυξη της "πράσινης οικονομίας" στη χώρα μας, στοχεύοντας στην:</p>
			<p id="p23">• εξασφάλιση πλήρους επάρκειας ρεύματος,</p>
			<p id="p24">• ασφάλεια του ενεργειακού εφοδιασμού της χώρας,</p>
			<p id="p25">• δυναμική επέκταση στις Ανανεώσιμες Πηγές Ενέργειας,</p>
			<p id="p26">• αποτελεσματικότερη προστασία του Περιβάλλοντος και στην</p>
			<p id="p27">• ελαχιστοποίηση των επιπτώσεων από την αξιοποίηση του "εθνικού καυσίμου", του λιγνίτη.</p>
			<p id="p28">Αθήνα, 22 Απριλίου 2009</p>
			<p id="p29">Τι ευαισθησία!!!!!!!!!!!</p>
			<p id="p30">Μακάρι και η πραγματικότητα να ήταν τόσο καλή όσο τα "εορταστικά" κείμενα της (Δ)ΕΗ Α.Ε...Η υποκρισία όμως για άλλη μια φόρα δίνει και παίρνει...</p>
			<p id="p31">Η (Δ)ΕΗ Α.Ε λέει πως :"Κύριος στόχος της είναι η αποκατάστασή του περιβάλλοντος και η αναβάθμισή του, με γνώμονα την τήρηση ισορροπίας μεταξύ οικολογίας, οικονομίας και παραγωγής ηλεκτρικής ενέργειας, δημιουργώντας νέες πηγές εισοδήματος για τις τοπικές κοινωνίες μετά την ολοκλήρωση των εξορυκτικών δραστηριοτήτων." Η (Δ)ΕΗ Α.Ε ουδέποτε ενδιαφέρθηκε για την πραγματική αποκατάσταση του τοπίου και αυτό γίνεται εμφανές όχι μονό βλέποντας ο επισκέπτης η ο κάτοικος της περιοχής τι έχει αφήσει πίσω της η εξόρυξη αλλά και από την αρμόδια να ελέγχει πολιτεία με έγγραφα που κατά καιρούς συντάσσει που όμως μονό έγγραφα μένουν (όπως και το 987/2-2-2008 της Ν.Α Κοζάνης). Ουδέποτε πάλι ενδιαφέρθηκε για το τι θα αφήσει πίσω της με την ολοκλήρωση των εξορυκτικών δραστηριοτήτων. 200 χρονιά περίπου μετά την οθωμανική αυτοκρατορία ήδη έχουμε ένα σύγχρονο φεουδάρχη του οποίου οι εκτάσεις γης ξεπερνούν και ευρωπαϊκά κράτη (βλέπε Λουξεμβούργο) και θα τις ορίζει όπως θέλει αυτή. Άδω δεν ενδιαφέρονται πραγματικά οι φορείς του τόπου μας θα ενδιαφερθεί η (Δ)ΕΗ Α.Ε που καλώς η κακώς κάνει τη δουλεία της;;;</p>
			<p id="p32">Η (Δ)ΕΗ Α.Ε λέει :"Σε ότι αφορά τα εξαντλημένα ορυχεία έχει αποκατασταθεί σχεδόν το 100% των τελικών επιφανειών απόθεσης, με αποτέλεσμα έως σήμερα να έχουν αποκατασταθεί περίπου 40.000 στρέμματα, έχουν φυτεύει 10 εκατ. δέντρα και δημιουργήθηκαν καλλιεργήσιμες εκτάσεις, οπωρώνες και πειραματικές καλλιέργειες. " Η πραγματικότητα είναι πολύ διαφορετική. Πάνω από 200.000 είναι σχεδόν οι εκτάσεις που έχει απαλλοτριώσει και χρησιμοποιεί η (Δ)ΕΗ Α.Ε, σε μεγάλο μέρος αυτών έχει τελειώσει η εξορυκτική δραστηριότητα και είναι πολύ πολλαπλάσιο των 40.000 στρεμμάτων (άδω και χρονιά ακούμε το ίδιο νούμερο και πάντα στο "περίπου").</p>
			<p id="p33">Την "αποτελεσματικότερη" προστασία τους περιβάλλοντος την βιώνουμε και αυτή στην καθημερινότητα μας...Ολοένα αυξάνονται τα διαφορά ατυχήματα, αλλά και καθημερινά τα αιωρούμενα σωματίδια είναι πάνω από τα όρια. Όσα ISO και να έχει κανείς αν δεν αλλάξει νοοτροπία δεν πρόκειται να αλλάξει τίποτα...Η νοοτροπία της (Δ)ΕΗ Α.Ε στηρίζεται σε 3 λέξεις: κέρδος, κέρδος και κέρδος με οποιοδήποτε κόστος...Τα διαφορά ISO αυτό που κάνουν είναι να τυποποιούν κάποιες διαδικασίες και όχι να πιστοποιούν ότι αυτές γίνονται σωστά...Ας μην μας παραμυθιάζουν λοιπόν εμφανίζοντας τα ως την αποκλειστική λύση στο πρόβλημα...</p>
			<p id="p34">ΤΗΛ-ΦΑΞ: 24610 30668 www.seenerga.wordpress.com e-mail seenerga@otenet.gr</p>
			<p id="p35">Κοζάνη 21/6/2008</p>
			<p id="p36"> Δυναμική κινητοποίηση του συνδικάτου μας.</p>
			<p id="p37">• Την ώρα που οι κάτοικοι της περιοχής αγωνίζονται για να μπορούν να ζουν και να μεγαλώνουν τα παιδιά τους σε ένα καθαρότερο περιβάλλον και η πολιτεία απαντά με άγρια καταστολή και ποινικές διώξεις.</p>
			<p id="p38">• Την χρονική περίοδο που «γιορτάστηκε» η μέρα του περιβάλλοντος με κινητοποιήσεις όλων των φορέων της περιοχής στην Πύλη του Αγίου Δημητρίου απαιτώντας άμεσα μέτρα για την μείωση της ρύπανσης και η ΔΕΗ έδινε όρκους σεβασμού στους περιβαλλοντολογικούς κανόνες.</p>
			<p id="p39">• Την επόμενη μέρα της παρουσίασης από το συνδικάτο μας της καταδίκης της χώ-ρας μας από το Συμβούλιο της Ευρώπης γιατί δεν παίρνει μέτρα για την προστασία της υγείας των κατοίκων και της εκτενέστατης παρουσίασης από τον διευθυντή περιβάλλοντος του ΛΚΔΜ, της «μεγάλης χάρτας» των μέτρων που λαμβάνει η διεύθυνση για την προστασία της υγείας των κατοίκων και των εργαζομένων.</p>
			<p id="p40">Το ίδιο χρονικό διάστημα οι υπεύθυνοι του Ορυχείου Καρδιάς κάτω από καθεστώς πιέσε-ων και εκβιασμών προς τους εργαζόμενους δηλητηριάζουν με τέφρα τους εργαζόμενους του Ορυχείου και τους κατοίκους της περιοχής.</p>
			<p id="p41">Σύμφωνα με καταγγελίες των συναδέλφων αυτό γίνεται για μεγάλο χρονικό διάστημα προκαλώντας τις διαμαρτυρίες εργαζομένων που απειλούνται με δυσμένεια. Όμως την Παρασκευή 20 Ιουνίου αποθρασύνθηκαν τελείως και ενώ επικρατούσαν ισχυροί άνεμοι αυτοί έστελναν στους αποθέτες την τέφρα κατάξερη, χωρίς να είναι ανακατεμένη με άλλα άγονα υλικά. Το αποτέλεσμα ήταν να βγει όλη η τέφρα στον αέρα δημιουργώντας ένα πηκτό στρώμα σκόνης που ήταν αναγκασμένοι να το αναπνέουν όχι μόνο οι εργαζόμενοι αλλά και ολόκληρη η περιοχή και το χειρότερο είναι ότι οι σωροί από τέφρα που απόθεσαν τους μαζεύει ο αέρας και θα συνεχίσουν να ρυπαίνουν για πολλές μέρες ακόμα.</p>
			<p id="p42">Αντιδρώντας το συνδικάτο μας παρενέβη άμεσα σταματώντας τις ταινίες της τέφρας όμως δεν θα μείνει μόνο εκεί γιατί «ο κόμπος έφτασε στο χτένι» και ο εμπαιγμός και η κοροϊδία ξεχείλισαν.</p>
			<p id="p43">Πάνω από πέντε χρόνια οι εργαζόμενοι ανέχονται να «τρώνε» την τέφρα επειδή τα άξια και ικανά κατά τα άλλα στελέχη μας έκαναν λάθος στη μελέτη και έριχναν την τέφρα πάνω στα άγονα αντί για το αντίθετο !!! Η υπόσχεση ήταν να κάνουμε υπομονή και το πρόβλημα θα διορθωθεί στο νέο σύμπλεγμα. Όμως έγινε το νέο σύμπλεγμα και το πρό-βλημα αντί να λυθεί οξύνεται γιατί:</p>
			<p id="p44">1. Πολλά από τα μεσοκατώτερα στελέχη αισθάνονται ως «αγάδες στο Βιλαέτι» τους δίνοντας εντολές για παράβλεψη των περιβαλλοντολογικών επιπτώσεων απειλώντας αυτούς που διαμαρτύρονται και αυτοί με τη σειρά τους μόλις τους αγγί-ξουν οι ανώτεροί τους την πλάτη λυγίζουν την μέση τους.</p>
			<p id="p45">2. Οι υπεύθυνοι του ΑΗΣ Καρδιάς όταν στέλνουν την τέφρα δεν την διαβρέχουν γιατί πιθανόν έχουν κάποια τεχνικά προβλήματα και προκειμένου να μην έχουν πρόβλημα με την τέφρα παραβιάζουν τους προβλεπόμενους κανόνες διαβροχής!!!</p>
			<p id="p46">3. Το ίδιο γίνεται και στις επιτηρήσεις κατά μήκος του ταινιοδρόμων κλείνοντας τις δια-βροχές για να μην έχουν προβλήματα ολισθήσεων, εκφυγών και εμφράξεων. Όμως δεν λύνονται έτσι τα προβλήματα γι αυτό αντί να κλείνουν τις διαβροχές καλό είναι να απευθυνθούν στην διεύθυνση για να βρει τεχνικές λύσεις για την αποφυγή προβλη-μάτων.</p>
			<p id="p47">Εμείς το δηλώνουμε ξεκάθαρα ότι θα εντείνουμε τις συνδικαλιστικές δυναμικές μας παρεμ-βάσεις αλλά επειδή το ζήτημα αφορά τη δημόσια υγεία θα καταθέσουμε και μηνυτήρια αναφορά εναντίον παντός υπευθύνου στον εισαγγελέα της Κοζάνης.</p>
			<p id="p48">Ο αγώνας για καθαρό περιβάλλον και</p>
			<p id="p49">καλύτερες συνθήκες εργασίας τώρα αρχίζει</p>
			<p id="p50">Το γραφείο τύπου</p>
			<p id="p51">Αγαπητέ επισκέπτη βλέποντας την περιβαλλόντικη κατάντια του τόπου οι κάτοικοι...</p>
			<p id="p52">«... έχουν στο πρόσωπο δυο πληγές που μένουν πάντοτε ανοιχτές κι όταν τις νύχτες τις χλωμές τους επισκέπτονται οι θύμισες αιμοραγούν διαρκώς.....στάζοντας δάκρυα...»</p>
			<p id="p53">Ξυπνήστε...</p>
			<p id="p54">«Για τους ξύπνιους υπάρχει ένας και ο ίδιος κόσμος, ενώ οι κοιμισμένοι στρέφονται ο καθένας σε ένα δικό του, υποκειμενικό κόσμο.»</p>
			<p id="p55">«Αν θες να ονειρεύεσαι… ξύπνα!»</p>
			<p id="p56">«Κανένα πρόβατο δεν σώθηκε ποτέ βελάζοντας...»</p>
			<p id="p57">Αριθμός Επισκεπτών</p>
			<p id="p58">Top 10 των σχολιαστών του Blog μας...</p>
			<p id="p59">BloggerStop</p>
			<p id="p60">Αναζήτηση στο Blog μας</p>
			<p id="p61">Μεγάλωσε ή μίκραινε τη γραμματοσειρά για να βλέπεις καλύτερα τις αναρτήσεις...</p>
			<p id="p62">Φωτογραφίες από κινητοποιήσεις του Συλλόγου...</p>
			<p id="p63">Φωτογραφίες από εκδηλωσεις του Συλλόγου...</p>
			<p id="p64">Ο καιρός στην περιοχή μας...</p>
			<p id="p65">Θερμοκρασία</p>
			<p id="p66">Σύγκριση με καλύτερες μέρες...</p>
			<p id="p67">Πρωτοσέλιδα Εφημερίδων Τοπικού Τύπου</p>
			<p id="p68">Loading...</p>
			<p id="p69">Loading...</p>
		</body>
	</text>
</cesDoc>
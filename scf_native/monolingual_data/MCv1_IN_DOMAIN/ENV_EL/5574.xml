<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>Pontokomi.com: Σύλλογος Περιβάλλοντος και Ποιότητας Ζωής Δήμου Δημητρίου Υψηλάντη: Σημαντικές δράσεις για το περιβάλλον...</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>Pontokomi.com: Σύλλογος Περιβάλλοντος και Ποιότητας Ζωής Δήμου Δημητρίου Υψηλάντη: Σημαντικές δράσεις για το περιβάλλον...</title>
						<author></author>
						<imprint>
							<publisher></publisher>
							<pubDate>2010-09-06 10:25:28.0</pubDate>
							<eAddress>http://pontokomicom.blogspot.com/2009/05/blog-post_1336.html</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="el"/>
			</langUsage>
			<textClass>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/ENV_EL/5574.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">Με επιτυχία και κύριο χαρακτηριστικό το μεγάλο ενδιαφέρον για τις προγραμματιζόμενες δράσεις των επόμενων ετών στην περιοχή μας πραγματοποιήθηκε προχθες το πρωί στο αμφιθέατρο «Κωνσταντίνος Καραμανλής» της Περιφέρειας Δυτικής Μακεδονίας η ημερίδα με θέμα «Περιβάλλον και Αειφόρος Ανάπτυξη» με διοργανωτές την ίδια την Περιφέρεια και το ΥΠΕΧΩΔΕ, παρουσία, μάλιστα, του συντοπίτη μας, γενικού γραμματέα του Υπουργείου Ευάγγελου Μπαλτά. Οι εργασίες της ημερίδας ξεκίνησαν με τους καθιερωμένους χαιρετισμούς, ενώ η ομιλία του κ. Μπαλτά είχε ως θέμα «Από το ΕΠΠΕΡ στο νέο Επιχειρησιακό πρόγραμμα. Περιβάλλον και Αειφόρος Ανάπτυξη». Κατά τη διάρκεια των εργασιών παρουσιάστηκαν οι θεματικές ενότητες: Κλιματική αλλαγή, Χωροταξικός σχεδιασμός, ανακύκλωση, φυσικό περιβάλλον και βιοποικιλότητα, υδατικοί πόροι και επιθεωρητές περιβάλλοντος, ενώ η ημερίδα ολοκληρώθηκε το μεσημέρι με συζήτηση μεταξύ των φορέων που έδωσαν το «παρών» στο αμφιθέατρο της Περιφέρειας.</p>
			<p id="p2">Μιλώντας στους δημοσιογράφους λίγα λεπτά πριν από την έναρξη της ημερίδας, ο κ. Μπαλτάς τόνισε, μεταξύ άλλων, πως πανελλαδικά το ποσό που θα δοθεί τα επόμενα χρόνια για έργα στον τομέα προστασίας του περιβάλλοντος ανέρχεται στα 4,3 δις ευρώ και θα αφορούν κυρίως σε έργα για τις κλιματικές αλλαγές, μέτρα σταθερής τροχιάς, αντιπλημμυρικής προστασίας, ανάδειξης και προστασίας του πλούσιου φυσικού περιβάλλοντος, αλλά και τις ανανεώσιμες πηγές ενέργειας. Όπως ανέφερε ο κ. Μπαλτάς, «Η σημερινή εκδήλωση είναι μια από μια σειρά ανάλογων εκδηλώσεων που γίνονται για το περιβάλλον και την αειφόρο ανάπτυξη, για τη σωστή ενημέρωση και την ευαισθητοποίηση της κοινωνίας των πολιτών. Παρουσιάζεται το συγκεκριμένο επιχειρησιακό πρόγραμμα, για έργα και δράσεις σε ολόκληρη τη χώρα»…</p>
			<p id="p3">Από την πλευρά του, ο γενικός γραμματέας Περιφέρειας Δυτικής Μακεδονίας Ανδρέας Λεούδης σημείωσε πως «τα θέματα περιβάλλοντος θα είναι η αιχμή του δόρατος στην 4η προγραμματική περίοδο και για την Περιφέρεια Δυτικής Μακεδονίας», επισημαίνοντας ότι τα χρήματα που θα δοθούν για το περιβάλλον στην περιοχή μας θα ξεπερνούν τα 210.000.000 ευρώ! «Εάν κανείς προσθέσει και τα έργα που θα ενταχθούν στο Ταμείο Συνοχής, τότε πιστεύω πως σε αυτή την περίοδο θα έχουμε προσεγγίσει την επίλυση προβλημάτων που σχετίζονται με το περιβάλλον, η οποία θα ξεπερνά το 90%. Και αναφέρομαι στην αξιοποίηση πόρων, στους βιολογικούς καθαρισμούς και σε ζητήματα που έχουν σχέση με ύδρευση-αποχέτευση οικισμών και πόλεων της Δυτικής Μακεδονίας», σημείωσε χαρακτηριστικά ο κ. Λεούδης, τονίζοντας, μάλιστα, την άριστη συνεργασία με τον γενικό γραμματέα του ΥΠΕΧΩΔΕ Ευάγγελο Μπαλτά.</p>
			<p id="p4">Μια παροιμια λεει πως οπου ακους για πολλα κερασια κρατα μικρο καλαθι...</p>
			<p id="p5">Αναρτήθηκε από Σύλλογος Περιβάλλοντος και Ποιότητας Ζωής στις 06:50</p>
			<p id="p6">0 σχόλια:</p>
			<p id="p7">Αγαπητέ επισκέπτη βλέποντας την περιβαλλόντικη κατάντια του τόπου οι κάτοικοι...</p>
			<p id="p8">«... έχουν στο πρόσωπο δυο πληγές που μένουν πάντοτε ανοιχτές κι όταν τις νύχτες τις χλωμές τους επισκέπτονται οι θύμισες αιμοραγούν διαρκώς.....στάζοντας δάκρυα...»</p>
			<p id="p9">Ξυπνήστε...</p>
			<p id="p10">«Για τους ξύπνιους υπάρχει ένας και ο ίδιος κόσμος, ενώ οι κοιμισμένοι στρέφονται ο καθένας σε ένα δικό του, υποκειμενικό κόσμο.»</p>
			<p id="p11">«Αν θες να ονειρεύεσαι… ξύπνα!»</p>
			<p id="p12">«Κανένα πρόβατο δεν σώθηκε ποτέ βελάζοντας...»</p>
			<p id="p13">Αριθμός Επισκεπτών</p>
			<p id="p14">Top 10 των σχολιαστών του Blog μας...</p>
			<p id="p15">BloggerStop</p>
			<p id="p16">Αναζήτηση στο Blog μας</p>
			<p id="p17">Μεγάλωσε ή μίκραινε τη γραμματοσειρά για να βλέπεις καλύτερα τις αναρτήσεις...</p>
			<p id="p18">Φωτογραφίες από κινητοποιήσεις του Συλλόγου...</p>
			<p id="p19">Φωτογραφίες από εκδηλωσεις του Συλλόγου...</p>
			<p id="p20">Ο καιρός στην περιοχή μας...</p>
			<p id="p21">Θερμοκρασία</p>
			<p id="p22">Σύγκριση με καλύτερες μέρες...</p>
			<p id="p23">Πρωτοσέλιδα Εφημερίδων Τοπικού Τύπου</p>
			<p id="p24">Loading...</p>
			<p id="p25">Loading...</p>
		</body>
	</text>
</cesDoc>
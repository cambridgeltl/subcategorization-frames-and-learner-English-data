<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>Σοκ στην Αργολίδα με το κύκλωμα που ξεφορτώνει επικίνδυνα απόβλητα στον Αργολικό κάμπο « Asopos SOS</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>Σοκ στην Αργολίδα με το κύκλωμα που ξεφορτώνει επικίνδυνα απόβλητα στον Αργολικό κάμπο « Asopos SOS</title>
						<author></author>
						<imprint>
							<publisher></publisher>
							<pubDate>2010-09-06 21:23:12.0</pubDate>
							<eAddress>http://asopossos.wordpress.com/2010/01/07/%CF%83%CE%BF%CE%BA-%CF%83%CF%84%CE%B7%CE%BD-%CE%B1%CF%81%CE%B3%CE%BF%CE%BB%CE%AF%CE%B4%CE%B1-%CE%BC%CE%B5-%CF%84%CE%BF-%CE%BA%CF%8D%CE%BA%CE%BB%CF%89%CE%BC%CE%B1-%CF%80%CE%BF%CF%85-%CE%BE%CE%B5%CF%86/</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="el"/>
			</langUsage>
			<textClass>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/ENV_EL/8937.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">Σοκ προκάλεσε στην Αργολίδα η αποκάλυψη της Μαργαρίτας Καραβασίλη για κύκλωμα που ξεφορτώνεται επικίνδυνα απόβλητα στον Αργολικό κάμπο. Η ειδική γραμματέας των Επιθεωρητών Περιβάλλοντος και Ενέργειας, Μαργαρίτα Καραβασίλη, λίγο αφότου ανέλαβε τα νέα καθήκοντα της, δηλώνει πως γνωρίζει καλά τους τρόπους με τους οποίους οι παραγωγοί και οι «διαχειριστές» αποβλήτων ξεφορτώνονται τα επικίνδυνα υλικά και είναι αποφασισμένη να βάλει τέλος στο έγκλημα αυτό.</p>
			<p id="p2">Με ανοχή της πολιτείας καταστράφηκε ήδη ο Ασωπός και η Μεσσαπία, ενώ - όπως αποκαλύπτει η κυρία Καραβασίλη- ανάλογη τύχη φαίνεται ότι έχει και ο Αργολικός κάμπος, όπου μεταφέρονται και « θάβονται» βιομηχανικά απόβλητα και από άλλες περιοχές. Αν και οι δράστες έχουν ακέραια τη δική τους ευθύνη, η πολιτεία δεν είναι αμέτοχη στο έγκλημα, επειδή συντηρεί επί χρόνια το πρόβλημα με την έλλειψη χωροταξικής μελέτης και υποδομών για την βιομηχανία, αλλά και επειδή οι υποτυπώδεις έλεγχοι έδιναν στους ρυπαντές την βεβαιότητα ότι κανείς δεν πρόκειται να τους εμποδίσει.</p>
			<p id="p3">«Δεν θα μείνουμε μόνο στα πρόστιμα», διαβεβαιώνει πλέον η κυρία Καραβασίλη. « Οι ρυπαντές θα κληθούν να συμμορφωθούν σε συγκεκριμένο χρονικό διάστημα. Αν δεν το κάνουν, απειλούνται με λουκέτο».</p>
			<p id="p4">Εκτός από τα «κόλπα» της βιομηχανίας ώστε να απαλλαγεί με παράνομους τρόπους από τα απόβλητα της, η Κ.Καραβασίλη βεβαιώνει πως υπάρχει και κύκλωμα που κάνει «ξέπλυμα» επικίνδυνων αποβλήτων μέσω εταιριών ανακύκλωσης. Αυτή την περίοδο διερευνώνται από την υπηρεσία της σε συνεργασία με το υπουργείο Προστασίας του Πολίτη οι πτυχές της υπόθεσης.</p>
			<p id="p5">Πληροφορίες και στοιχεία που έχουν στην διάθεση τους οι ελεγκτές δείχνουν ότι επικίνδυνα απόβλητα, κυρίως από την Βοιωτία και την Αττική, καταλήγουν ακομη και στον Αργολικό κάμπο. Η ρύπανση στον υδροφόρο ορίζοντα είναι ανεξήγητη με βάση τις βιομηχανικές δραστηριότητες στην περιοχή, αλλά απολύτως φυσιολογική αν ληφθεί υπόψη και αυτή η εκδοχή.</p>
			<p id="p6">«Το παιχνίδι αυτό όμως τελείωσε», δηλώνει η πρώην επικεφαλής της υπηρεσίας επιθεωρητών Περιβάλλοντος, που είχε εκδιωχθεί λόγο των αποκαλύψεων που είχε κάνει για περιβαλλοντικές παραβάσεις.»</p>
			<p id="p7">Αυτή την φορά δεν θα μείνουμε μόνο στα πρόστιμα, θα είμαστε ακόμα πιο δραστικοί. Οι ρυπαντές θα κληθούν να συμμορφωθούν σε συγκεκριμένο διάστημα. Αν δεν το πράξουν στο εξής, απειλούνται με λουκέτο», διαμηνύει προς πάσα κατεύθυνση η κ. Καραβασίλη.</p>
			<p id="p8">Share this:</p>
			<p id="p9">Notify me of new posts via email.</p>
			<p id="p10">ΣΤΑΤΙΚΕΣ ΣΕΛΙΔΕΣ:</p>
			<p id="p11">143,251 hits</p>
		</body>
	</text>
</cesDoc>
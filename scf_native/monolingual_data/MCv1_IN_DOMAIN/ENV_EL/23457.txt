Εμφάνιση νεότερων 23  από 58  αναρτήσεις από Μάρτιος 2009. Εμφάνιση παλαιότερων αναρτήσεων
Τρίτη, 31 Μαρτίου 2009
Την ερχόμενη Κυριακή 5    Απριλίου στις 11 το πρωί συνάντηση στην Καλοσκοπή
Το Μεγάλο Σάββατο (18    Απριλίου) το πρωί εξόρμηση ενημέρωσης κατοίκων και    επισκεπτών
Εκδοση φυλλαδίου και    Αφίσας
Δημιουργήθηκε ήδη ένα  facebook με στόχο  να ξαναχτιστεί το σπίτι του Στέφανου Κόλλια: http://apps.facebook.com/causes/260172/39628410?m=7638c73a
Στην αγριότητα ενός εμπρησμού, όποιος και να είναι ο δράστης ή ο εντολοδόχος, οι Πολίτες της Φωκίδας αντιπροτείνουμε να ξαναχτιστεί το σπίτι του Στέφανου Κόλλια από την αρχή, αυτή τη φορά με εθελοντική εργασία και προσφορά των ανθρώπων της Φωκίδας και όλης της Ελλάδας. Ο καθένας από μας ας διαθέσει ό,τι μπορεί. Χρόνο, χρήμα, γνώση, εργασία, προκειμένου το σπίτι αυτό να ξαναστηθεί.
Σχετικά με το γεγονός της δεύτερης και πετυχημένης χτεσινοβραδινής απόπειρας εμπρησμού του σπιτιού μέλους της Κίνησης για τη σωτηρία της Γκιώνας  Στέφανου Κόλλια, ρίξτε μιά ματιά στο άρθρο της ΚΑΘΗΜΕΡΙΝΗΣ
και  στα παρακάτω ιστολόγια:
Δευτέρα 30 Μαρτίου 2009,ΕΛΛΑΔΑ, Ν.Φωκίδας
Στη φωτογραφία το σπίτι του Στέφανου Κόλλια, μέλους της Κίνησης για την σωτηρία της Γκιώνας. Κάηκε  σήμερα τα ξημερώματα. Θυμίζουμε ότι στις 26 του περασμένου Δεκέμβρη στο ίδιο σπίτι έγινε απόπειρα εμπρησμού.
Το γεγονός μας λυπεί αλλά και μας προβληματίζει πολύ σοβαρά.
Από την Κίνηση για τη σωτηρία της Γκιώνας λάβαμε και δημοσιεύουμε το ακόλουθο κείμενο :
ΑΣΥΔΟΤΗ Η ΤΡΟΜΟΚΡΑΤΙΑ ΤΩΝ ΜΠΡΑΒΩΝ
Βγάλτε Τις  Κουκούλες Των Τρομοκρατών  Εμπρηστών
Ένα συγκλονιστικό γεγονός  ξύπνησε σήμερα τα ξημερώματα τους λιγοστούς κατοίκους της Καλοσκοπής Γραβιάς  Φωκίδας, που είναι χτισμένη στις πλαγιές της Γκιώνας.
Θρασύδειλοι εμπρηστές,  κρυμμένοι στο σκοτάδι, έβαλαν για δεύτερη φορά φωτιά στο σπίτι του μέλους της  Κίνησης για τη Σωτηρία της Γκιώνας Στέφανου Κόλλια, για να ολοκληρώσουν την  καταστροφή του πρώτου εμπρησμού. Ο Στέφανος είναι ένας από τους ελάχιστους  νέους, που απαρνήθηκαν την Αθήνα και γύρισαν στην περιφέρεια, όπου έγινε μόνιμος  κάτοικος Καλοσκοπής.
Οι φλόγες τύλιξαν γρήγορα  το σπίτι και λίγες ώρες ήταν αρκετές για να καταστραφεί ολοσχερώς.
Η καταστροφή, που ξεκίνησε  σήμερα τα χαράματα, έγινε αντιληπτή τυχαία από κάτοικο της περιοχής, που εκείνη  της ώρα είχε βγει από το σπίτι του. Έντρομος ενημέρωσε την πυροσβεστική, ξύπνησε  και κινητοποίησε αμέσως τους περίοικους, ενώ γρήγορα όλο το χωριό έσπευσε επί  τόπου για να βοηθήσει στο σβήσιμο της πυρκαγιάς.
Έτσι, αποτράπηκε  τουλάχιστον η επέκταση στα γύρω σπίτια, κάποια εκ των οποίων είχαν στην αυλή  δεξαμενές πετρελαίου και γκαζιού και αποσοβήθηκε ένα άλλο ολοκαύτωμα της ηρωικής  «Κουκουβίστας», σαν αυτό που είχαν κάνει οι φασίστες κατακτητές το  1944.
Ευτυχώς, κανείς δεν ήταν  μέσα στο σπίτι, καθώς ο Στέφανος έλειπε για λόγους υγείας στην Αθήνα. Όπως  φαίνεται όμως ο αγώνας του για την σωτηρία της Γκιώνας, από την αλόγιστη  εκμετάλλευση των μεταλλείων, ήταν πολύ σημαντικός για να θελήσουν κάποιοι να τον  εκφοβίσουν για να του κλείσουν το στόμα.
Η Πυροσβεστική και η  αστυνομία, που ειδοποιήθηκαν, έφτασαν όταν ήταν πια αργά, γιατί τα οχήματα  ξεκίνησαν από την Άμφισσα και το Πολύδροσο.
Η Αστυνομία διενεργούσε  και διενεργεί έρευνα για την ταυτότητα των δραστών, οι έρευνες όμως αυτές δεν  πλησίασαν κανέναν από τους φυσικούς τρομοκράτες, που αποθρασύνθηκαν και  ξαναχτύπησαν ολοκληρώνοντας την καταστροφή.
Όμως για μας είναι  γνωστοί... Τουλάχιστον οι ηθικοί αυτουργοί.
Δεν είναι τυχαίο, που οι  τρομοκράτες θρασύδειλοι εμπρηστές «χτύπησαν» μετά από συγκεντρώσεις των κατοίκων  της περιοχής ενάντια στην ασυδοσία των μεταλλείων.
Δεν είναι τυχαίο, που πριν  μερικές μέρες η «Κίνηση για τη σωτηρία της Γκιώνας» κατέθεσε ένσταση κατά της  Μελέτης Περιβαλλοντικών Επιπτώσεων της εταιρείας «ΕΛΜΙΝ Α.Ε.» συμφερόντων  Βαρδινογιάννη.
Αποκορύφωμα η «αυθόρμητη»  κινητοποίηση δεκάδων εργαζομένων της εταιρείας S  &  B   και υπεργολάβων, στα  πλαίσια της συγκέντρωσης στον Αποστολιά Φωκίδας στις 14 Δεκέμβρη 2008, με  πληρωμένα τα έξοδα μετακίνησης για αρκετούς.
Στοχοποιούν τους  υπερασπιστές της Γκιώνας, για να μπορέσουν άνετα να ρίξουν τα βάρη της κρίσης  στους εργαζόμενους και στο περιβάλλον.
Φυσικοί αυτουργοί είναι  εκείνοι οι θρασύδειλοι τρομοκράτες, που πιστεύουν ότι οι αγώνες σταματούν με μια  πυρκαγιά, πως πάνω από τα συντρίμμια των πατρογονικών εστιών τα στόματα  σφραγίζουν και δεν είναι η οργή αυτή που δυναμώνει την  πάλη.
Όμως οι κάτοικοι της  Καλοσκοπής και των χωριών της Γκιώνας έχουν διαφορετική άποψη. Μια βουβή οργή  έχει ήδη ξεσπάσει, που θα γίνει αγανάκτηση και αγώνας.
Ήδη πολλοί προτρέπουν την  «Κίνηση για τη σωτηρία της Γκιώνας» να οργανώσει πορεία διαμαρτυρίας. Γι’ αυτούς  τους λόγους συνεδριάζει απόψε η συντονιστική επιτροπή των  χωριών.
Γκιώνα, 30 Μαρτίου  2009
Oι Ελληνες είναι από τους λαούς της Ευρώπης που το αυτοκίνητο είναι αναπόσπαστο κομμάτι της ζωής τους. Αντίθετα, στην ανακύκλωση καταλαμβάνουμε μία από τις τελευταίες θέσεις, ενώ το υδάτινο αποτύπωμα "το πόσο νερό χρησιμοποιούμε" του Ελληνα είναι ανάμεσα στα δέκα υψηλότερα του πλανήτη. Η Ευρωπαϊκή Ενωση μέχρι πρόσφατα απειλούσε τη χώρα μας με βαριά πρόστιμα για παράνομες χωματερές, ενώ γνωστό σε όλους είναι και το πρόβλημα με τα αυθαίρετα, κυρίως σε περιοχές που έχουν χαρακτηρισθεί δασικές και η χαμηλή διείσδυση των εναλλακτικών μορφών ενέργειας.
Και όμως, αυτό το αρνητικό οικολογικό προφίλ -δεν σταματάει στα παραπάνω, θα χρειάζονταν σελίδες ολόκληρες για τα «κατορθώματα» μας- έρχεται να σώσει η πρωτιά μας στη συμμετοχή στην επικείμενη «Ωρα της Γης »: Τη μία ώρα (8 και μισή το βράδυ του Σαββάτου) που κάτοικοι από όλη τη Γη θα σβήσουν ταυτόχρονα και για μία ώρα τα φώτα.
Τα λόγια είναι περιττά: Μπράβο μας. Και μια και βγήκαμε πρώτοι στην κούρσα της μίας αναπνοής για το περιβάλλον, μήπως πρέπει να αρχίσουμε να προπονούμαστε και για τον μαραθώνιό του; Γιατί η προστασία του περιβάλλοντος είναι ένα άθλημα που σημασία δεν έχει μόνο η συμμετοχή αλλά και η διάρκεια.
Με πρωτοβουλία του δικτύου “Πολίτες κατά του λιθάνθρακα”, γίνεται συνάντηση φορέων και κινήσεων πολιτών που έχουν δραστηριοποιηθεί για μια σειρά ενεργειακές δραστηριότητες, σε όλη την Ελλάδα. Η συνάντηση θα γίνει το Σάββατο 28 Μαρτίου 2009 , στις 5 μ.μ ., στην Αθήνα , σε αίθουσα του ΤΕΕ (Καραγεώργη Σερβίας 2, 5ος όροφος).
Με μία ακόμα παραπομπή στο Δικαστήριο των Ευρωπαϊκών Κοινοτήτων απειλείται η χώρα μας, αυτή τη φορά λόγω της μη εμπρόθεσμης μεταφοράς στο εθνικό δίκαιο της Οδηγίας, που αφορά τη διαχείριση των αποβλήτων από εξορυκτικές βιομηχανίες. Αυτό προκύπτει από την απάντηση του Eπιτρόπου Περιβάλλοντος κ. Στ. Δήμα, σε ερώτηση της ευρωβουλευτού του ΠΑΣΟΚ κ. Αννυς Ποδηματά:
«Η Οδηγία 2006/21/ΕΚ για τη διαχείριση των αποβλήτων που προέρχονται από εξορυκτικές βιομηχανίες έπρεπε να είχε μεταφερθεί στην εθνική νομοθεσία πριν από την 1η Μαΐου 2008,  αλλά φαίνεται πως η Ελλάδα δεν έχει λάβει ακόμη τα απαραίτητα προς τούτο μέτρα. Η Επιτροπή παρακολουθεί προσεκτικά την κατάσταση και έχει ήδη εκδώσει δύο αιτιολογημένες γνώμες για να εξασφαλιστεί η δέουσα μεταφορά της Οδηγίας στην Ελλάδα».
Η Ευρωπαϊκή Επιτροπή υπογραμμίζει την υποχρέωση των κρατών-μελών να «διαχειρίζονται τα εξορυκτικά απόβλητα έτσι ώστε να μην τίθεται σε κίνδυνο η πραγμάτωση άλλων περιβαλλοντικών απαιτήσεων που προβλέπονται από την κοινοτική νομοθεσία».
«Η εντύπωση που επικρατεί είναι ότι τα πλαστικά αργούν να θρυμματιστούν, γι' αυτό και η συλλογή τους από τις παραλίες γίνεται... επετειακά, λίγο πριν από την τουριστική περίοδο.
Η αλήθεια είναι ότι οι περισσότεροι τύποι πλαστικού, βοηθούμενοι από την ηλιακή ακτινοβολία και το αλάτι, θρυμματίζονται μέσα σε διάστημα μηνών ή ακόμα και μερικών εβδομάδων», υπογραμμίζει η υδροβιολόγος Αναστασία Μήλιου, ερευνήτρια του Ινστιτούτου, συμπληρώνοντας: «Τα πλαστικά θρυμματίζονται σε πολυάριθμα μικροσκοπικά κομμάτια, που καταλήγουν να πλέουν στην επιφάνεια της θάλασσας και να συσσωρεύονται σε παραλιακά ιζήματα. Η διασπορά τους είναι τόσο μεγάλη που θεωρείται πλέον ότι όλα τα ψάρια, ή όλοι οι οργανισμοί που τρέφονται με ψάρια, συμπεριλαμβανομένου και του ανθρώπου, περιέχουν σε κάποιο βαθμό μικροπλαστικές ίνες στον σωματικό ιστό τους »
Πέμπτη, 26 Μαρτίου 2009
27
Καφές
ΚΠΕ Στυλίδας
18:45 – 19:15
αλλαγής-Επιπτώσεις στην κατανομή των
Τηνιακός Λεονάρδος,
Δυτικής Ελλάδος , Μέλος ελληνικής επιτροπής
υδρογεωλογίας και διεθνούς ένωσης υδρογεωλογίας
19:15 – 19:45
Μαριολάκος Ηλίας,Δρ
προσέγγιση της περιοχής του Παρνασσού
2.  Δασικό Οικοσύστημα & κλίμα 3. Τα
καρστικά φαινόμενα & οι παγετώνες στον
Παρνασσό
ΚΠΕ Άμφισσας)
ανάπτυξη, για την διερεύνηση των συμπεριφορών
στα πλαίσια της κλιματικής αλλαγής
Αλάμπεη  Αργυρώ , Χημικός
Μαλωτίδη  Βασιλική
σεισμοί ”
πόλης
πόλη»
Καστανά Αθηνά , Κοτσάμπαση
του ΚΠΕ Άμφισσας
του σεμιναρίου - Βεβαιώσεις- Λήξη
Η  ορθή πρόληψη, η αποτελεσματική συνεργασία μεταξύ όλων των εμπλεκόμενων φορέων, η κινητοποίηση και ο εθελοντισμός των πολιτών, η χρήση νέων τεχνολογιών και η ανάγκη συνεχούς εκπαίδευσης αποτελούν τα κύρια συμπεράσματα της ημερίδας που διοργάνωσε ο Σύλλογος Αναπτυξιακού Προβληματισμού «ΕΛΙΑ»  με θέμα :
«Δασικές Πυρκαγιές – Πρόληψη – Αντιμετώπιση»
στο Πνευματικό Κέντρο Άμφισσας την περασμένη Τετάρτη 18 Μαρτίου 2009.
Κυριακή, 22 Μαρτίου 2009
Στην χτεσινή διαμαρτυρία στο διόδια του Σχηματαρίου που αφορούσε την μόλυνση του ποταμού Ασωπού εκατοντάδες πολίτες κατέλαβαν συμβολικά τα διόδια  αφήνοντας  τα οχήματα να περνάνε ελεύθερα ενώ  ενημέρωναν τους επιβάτες με φυλλάδια για το έγκλημα του Ασωπού... και πλέον και του Ευβοϊκού.Μέσα στην ψιλή βροχή που δεν σταμάτησε να πέφτει, η κυκλοφορία προς Λαμία εκλεισε για μερικά λεπτά από τον κόσμο που συγκεντρώθηκε κάποια στιγμή στο οδόστρωμα. Στους διερχόμενους οδηγούς μοιράστηκε και νερό από το ποτάμι σε μικρά μπουκαλάκια όπως είχε γίνει και τον περασμένο Δεκέμβριο στην Πλ.Συντάγματος.
Μεταξύ όσων μοίραζαν ενημερωτικά φυλλάδια στα αυτοκίνητα είδαμε...και την πρώην επιθεωρήτρια περιβάλλοντος κ. Μαργαρίτη Καραβασίλη της οποίας η στάση απέναντι στο θέμα της στοίχισε τη θέση της  και τη γνωστή δίκη τον περασμένο Δεκέμβρη.Ρωτήσαμε την κ. Καραβασίλη αν τυχόν μας αφορά και μας στη Φωκίδα το θέμα του Ασωπού και δεν το ξέρουμε και μας απάντησε ότι "αυτό δεν μπορούμε να το γνωρίζουμε αφού δεν ξέρουμε ποιά είναι η λεκάνη απορροής του ποταμού. Κανείς δεν περίμενε ότι θα αφορούσε την Εύβοια. Τι πραγματικά συμβαίνει το γνωρίζει το ΙΓΜΕ το οποίο όμως δεν μας δίνει περισσότερες πληροφορίες για τις έρευνες που έχει κάνει".
Κάτοικοι μας ανέφεραν ότι είναι αναγκασμένοι παρά το διυλιστήριο που φτιάχτηκε να αγοράζουν εμφιαλωμένο νερό για όλες τις χρήσεις αφού λόγω της χαμηλής στάθμης του Μόρνου το νερό που παίρνουν είναι από την λίμνη Υλίκη και "βρωμάει ψοφίμι" ενώ το διυλιστήριο είναι κατάλληλο να διυλίζει μόνο το νερό του Μόρνου!
Ακούστε τον ήχο από το πολύτιμο τρεχούμενο μιας βρύσης στα Καστέλλια απολαμβάνοντας μια βόλτα στο ιστολόγιο http://www.kastellia.gr/loc_ks/sounds/brisoula.wav
Η Ελλάδα είναι μια μάλλον πλούσια σε νερό μεσογειακή χώρα αφού η μέση ετήσια βροχόπτωση φτάνει τα 700mm/χρόνο, μεγαλύτερη από ότι στην Ισπανία (636 mm/έτος) ή την Κύπρο (498mm/έτος). Το νούμερο αυτό κρύβει, ωστόσο, τις μεγάλες διαφορές που παρατηρούνται τοπικά, καθώς το κύριο χαρακτηριστικό των υδάτινων πόρων στην Ελλάδα είναι η άνιση κατανομή τους στο χώρο και το χρόνο.
Όσον αφορά τις χρήσεις του νερού στη χώρα μας, η γεωργία καταναλώνει το 87%, τα νοικοκυριά (αστική χρήση) και ο τουρισμός το 10% και η βιομηχανία το 3%.
Σε πολλές περιπτώσεις αναγνωρίζεται ότι το πρόβλημα προκύπτει από την κακοδιαχείριση των υδάτινων πόρων και την κακή αξιολόγηση των αναγκών, και όχι από την πραγματική του ανεπάρκεια. Ο εκσυγχρονισμός των δικτύων άρδευσης, ώστε να μειωθούν οι σημερινές απαράδεκτες απώλειες που φτάνουν ως και το 50%, η επιλογή των βέλτιστων μεθόδων άρδευσης ανά καλλιέργεια, αλλά τελικά και η σωστή επιλογή των καλλιεργειών ανάλογα με την περιοχή και το υδατικό δυναμικό της είναι τα πλέον προφανή μέτρα ώστε να γίνει ορθολογική διαχείριση του νερού από τη γεωργία. Αλλά και η εξοικονόμηση ενέργειας στην οικιακή χρήση μπορεί να συμβάλλει σημαντικά στην επίλυση του προβλήματος.
Οι έλεγχοι στο νερό από τη συντεταγμένη πολιτεία είναι τόσο αποσπασματικοί που είναι σαν μη... γίνονται! Το νομικό πλαίσιο είναι διάτρητο και οι εμπλεκόμενοι ελεγκτικοί μηχανισμοί είναι πολυδιασπασμένοι αφού ανήκουν σε τέσσερα διαφορετικά υπουργεία! Το νερό στα ποτάμια και στις λίμνες ελέγχεται από την Ειδική Υπηρεσία Επιθεωρητών Περιβάλλοντος (ΕΥΕΠ) του ΥΠΕΧΩΔΕ, το νερό των γεωτρήσεων ελέγχεται από το Ινστιτούτο Γεωλογικών και Μεταλλευτικών Ερευνών (ΙΓΜΕ) του υπουργείου Ανάπτυξης, ενώ το νερό στις βιομηχανίες των τροφίμων ελέγχεται από τον ΕΦΕΤ του υπουργείου Αγροτικής Ανάπτυξης και Τροφίμων και το εμφιαλωμένο νερό από το υπουργείο Υγείας... Λαβύρινθος, πολυνομία και εν τέλει... αναρχία!
Παγκόσμια Διάσκεψη για το Νερό στην Τουρκία .
Αρχισε στις 15 και θα τελειώσει την Κυριακή 22 Μαρτίου η πέμπτη Παγκόσμια Διάσκεψη για το Νερό. Στη συνάντηση συμμετέχουν 20.000 άτομα και αντιπρόσωπποι απο 120 κυβερνήσεις ! Ολοι συμφωνούν με τη σοβαρότητα του προβλήματος αλλά όχι και για τις ενδεικνυόμενες λύσεις. Οπως είναι γνωστό τρία απο τα εξήμισυ δισεκατομμύρια άνθρωπων δεν έχουν πρόσβαση σε καθαρό νερό…
Οπως τόνισε ένας πρόεδρος διεθνούς οργάνωσης. «Το εύκολο νερό τελείωσε». «Ο πλανήτης βαδίζει προς μια υδατική κρίση». Η πληθυσμιακή αύξηση, η αλλαγή τπυ κλίματος και η σπάταλη και αλόγιστη χρήση του νερού θα μας οδηγήσει σε σοβαρές κρίσεις. Κρίσεις που μπορούν, π.χ. στο Σουδάν, να καταλήξουν σε εμφύλιους πολέμους ή όπως θα συμβεί στην Μέση Ανατολή σε πολεμικές συγκρούσεις . Η αύξηση του παγκόσμου πληθυσμού που αναμένεται να φθάσει τα 9,5 δισεκατομμύρια μέχρι το 2050, θα έχει για συνέπεια, στις λιγότερο ανεπτυγμένες χώρες, όλο και λιγότεροι άνθρωποι να έχουν πρόσβαση στο νερό.
Μπροστά σ’αυτή την κατάσταση κάποιοι ελπίζουν να κεδροσκοπήσουν..» «Χρειαζόμαστε περισσότερα φράγματα» λένε κάποιοι..Εννοείται ότι τα φράγματα θα τα κατασκευάσουν μεγάλες πολυεθνικές εταιρείες που θα θέλουν να αναλάβουν και την διαχέιριση και εκμετάλλευση των υδάτων..Χαρακτηριστική περίπτωση αποτελεί η Τουρκία, που φιλοξενεί και τη Διάσκεψη, όπου λειτουργούν ήδη 258 φράγματα και ετοιμάζει ένα τεράστιο φράγμα στον Εφράτη, στο βυθό του οποίου βυθίζονται χιλιόχρονα μνημεία πολιτισμού και εμποδίζεται με καταστροφικό τρόπο η φυσική ροή των υδάτων.
Μεταξύ Τίγρη και Εφράτη προβλέπεται η κατασκευή 22 φραγμάτων, απο τα οποία πέντε μεγάλα έχουν ήδη κατασκευαστεί.Οι μεγάλες κατασκευαστικές εταιρείες κάνουν χρυσές δουλειές ενώ οι συνέπειες για το περιβάλλον είναι απροσδόριστες..Κάποιοι ακτιβιστές προσπάθησαν να διαμαρτυρηθούν για τα φράγματα, στην έναρξη της διάσκεψης, για να συλληφθούν άμέσως απο την τουρκική ααστυνομία. Δύο ακτιβίστριες, μια απο τη Γερμανία και μια άλλη απο την Αμερική, που άνοιξαν ένα πανό, πέρασαν τη νύχτα στο Τμήμα και απελάθηκαν το άλλο πρωϊ, με απαγόρευση εισόδου στη χώρα για δύο χρόνια…
Με αστυνομικά μέτρα δεν μπορούν να αποσιωπηθούν τα μεγάλα κοινωνικά και οικολογικά προβλήματα που συνδέονται με τη σωστή διαχείριση των υδατικών πόρων..Η ανθρωπότητα βαδίζει ακάθεκτη προς μια νέα και πολύ σοβαρή κρίση που απειλεί  την υγεία των ανθρώπων και ολόκληρου του φυσικού και ζωικού  κόσμου, σ’ολόκληρο τον πλανήτη…Κατά τα άλλα στα σχολεία μαθαίνουν τα παιδιά μας, οτι ο άνθρωπος είναι λογικό όν, το ανώτερο στην κλίμακα των όντων !…
H Ελλάδα oλοκλήρωσε τη μεταφορά της Οδηγίας-πλαίσιο στην εθνική νομοθεσία μόλις την περασμένη εβδομάδα, περισσότερα από 3 χρόνια μετά τη λήξη της σχετικής προθεσμίας, και για άλλη μια φορά υπό την πίεση της Ευρωπαϊκής Επιτροπής.
Δεν έχει ασχοληθεί καθόλου με την οικονομική διάσταση των διαφόρων χρήσεων του νερού ώστε να μπορεί να προγραμματίσει και να επιλέξει στην κάθε περίπτωση τη λύση με το μικρότερο κόστος και για την κοινωνία αλλά και για τους φυσικούς πόρους. Στη συνέχεια του άρθρου της κ. Μαραγκού του WWF http://politics.wwf.gr/index.php?option=com_content&task=view&id=836&Itemid=381 διαβάζουμε:
Η Κεντρική Υπηρεσία Υδάτων αλλά και οι Περιφερειακές Διευθύνσεις Υδάτων συνεχίζουν να υπολειτουργούν χωρίς το απαραίτητο προσωπικό, εξοπλισμό και υποδομές.
Διάφορα θεσμοθετημένα όργανα που προβλέπονται από το νόμο 3199/2003 ακόμη και αν έχουν στα χαρτιά συσταθεί (όπως το Εθνικό Συμβούλιο Υδάτων) δεν έχουν ακόμη συγκληθεί.
Επικύρωσε, χωρίς να λαμβάνει υπόψη τις αρχές της Οδηγίας-πλαίσιο για το Νερό, τροπολογίες της νομοθεσίας και όλα τα απαραίτητα προκειμένου να προχωρήσει η εκτροπή του Αχελώου, ένα έργο για το οποίο το ΣτΕ έχει εκδόσει επανειλημμένα καταδικαστικές αποφάσεις.
Επόμενο δεν είναι να μας "ζώνουν τα φίδια" όταν μαθαίνουμε για τα φράγματα που πρόκειται να κατασκευαστούν στο νομό μας?
Για να σταματήσει επιτέλους   το διαρκές περιβαλλοντικό έγκλημα στον Ασωπό και τον Ευβοϊκό
Η εγκατάσταση εκατοντάδων βιομηχανιών στην «άτυπη»   βιομηχανική ζώνη   Οινοφύτων και στην περιοχή του   Ασωπού, της   Θήβας και της   Χαλκίδας, το χρόνιο καθεστώς ασυδοσίας   και η πλήρης  ανυπαρξία μηχανισμών ελέγχου εφαρμογής της περιβαλλοντικής νομοθεσίας, επιβάρυναν με καρκινογόνες και τοξικές ουσίες  τον υδροφόρο ορίζοντα μιας τεράστιας  πλέον περιοχής, με αποτέλεσμα  οι συνέπειες τόσο στην δημόσια υγεία όσο και στις   οικονομικές δραστηριότητες της περιοχής (γεωργία, τουρισμός) να είναι ανυπολόγιστες . /...
Εδώ και δύο περίπου χρόνια, κινήσεις πολιτών  από όλες αυτές τις περιοχές βρισκόμαστε σε συνεχή επικοινωνία και οργανώνουμε κοινές δράσεις για να δημοσιοποιήσουμε το πρόβλημα και να πιέσουμε για λύσεις. Εδώ και δύο χρόνια, είμαστε θύματα ενός πρωτοφανούς εμπαιγμού . Παρά τις εξαγγελίες ΥΠΕΧΩΔΕ και αυτοδιοίκησης,  παρά  τους  ελέγχους και τα πρόστιμα, τίποτε δεν έχει αλλάξει στο καθεστώς της παρανομίας και της ρύπανσης  : ο Ασωπός  και τα υπόγεια νερά  συνεχίζουν να είναι κοκτέιλ βιομηχανικών και επικίνδυνων αποβλήτων, οι αέριοι ρύποι εκπέμπονται αμείωτοι, τα στερεά τοξικά και βιομηχανικά απόβλητα συνεχίζουν να ρίχνονται ανεξέλεγκτα σε παράνομες χωματερές, νταμάρια και ρέματα. Η Πολιτεία εξακολουθεί να μην λαμβάνει κανένα ουσιαστικό μέτρο περιορισμού της ρύπανσης και αποκατάστασης της περιβαλλοντικής ζημιάς, ενώ επίσης δεν λαμβάνει υπόψη την νομοθεσία για την προστασία των υδάτινων πόρων, τη διαχείριση των επικίνδυνων τοξικών  αλλά και των άλλων αποβλήτων .
Τα βασικά μας αιτήματα  (πατήστε πάνω στα μπλε γράμματα για να τα διαβάσετε).
Aναδημοσίευση από το http://asopossos.wordpress.com/
Ως γνωστό το μεγαλύτερο ποσοστό του πληθυσμού της Φωκίδας ζει στην Αθήνα και τμήμα του καταναλώνει αυτό το μολυσμένο νερό,  ενώ όλοι μας καταναλώνουμε τα γεωργικά προϊόντα των εκτάσεων της Βοιωτίας που αρδεύονται από αυτό . Το νέο τεράστιο ενεργειακό κέντρο που ετοιμάζεται στη Βοιωτία θα επηρεάσει άμεσα και μας καθώς η μόλυνση δεν γνωρίζει διοικητικά σύνορα.
Οι ΠΟΛΙΤΕΣ ΤΗΣ ΦΩΚΙΔΑΣ θα είμαστε εκεί.
Αυτός ήταν ο τίτλος του άρθρου που διαβάσαμε στις 6/2 στην  Ωρα της Φωκίδας ."Σε χώρο απόρριψης στραγγιδίων μετατράπηκε ο χείμαρρος Σκίτσα που χωρίζει την Ιτέα με την Κίρρα, καθώς στα νερά του ποταμού απέρριψαν λύματα από ελαιοτριβείο...Η περιοχή γύρω από το ποτάμι είναι πυκνοκατοιμένη ενώ στην άλλη του πλευρά συνορεύει με ξενοδοχεία ... όπου φιλοξενούνται επισκέπτες του νομού μας.Ο δήμαρχος Ιτέας...κατήγγειλε το γεγονός στην αγορανομία ενώ ο αντιδήμαρχος επισκέφθηκε τη Νομαρχία για να το καταγγείλει και να ζητήσει τον καθαρισμό του ποταμού. ...Χρόνια τώρα τα λύματα των ελαιοτριβίων απορίπτονται σε διάφορες ΧΑΔΑ, αφού δεν έχουν κατασκευαστεί οι υποδομές για την επεξεργασία τους.Είχε προκύψει θέμα τον Οκτώβριο 2008 με τη ΧΑΔΑ του Δήμου Αμφισσας στη Σπαρτόλακα, στην οποία κατέληγαν τα λύματα από σχεδόν όλα τα ελαιοτριβεία του νομού. Ο τότε Αντινομάρχης Γ. Κατσαρέλης μας είχε πληροφορήσει ότι το 2009 θα έχει κατασκευαστεί και θα λειτουργεί ολοκληρωμένη μονάδα για την επεξεργασία τους. ..."  .
Σε παλαιότερη ανάρτησή μας αναφέραμε σχετικά:
Ο « κατσίγαρος », το υγρό μείγμα νερού με 5% ελαιόλαδο και υπολείμματα ελιάς,  είναι απόβλητο άκρως τοξικό , αφού 1 κυβικό μέτρο κατσίγαρου ισοδυναμεί με 150 περίπου κυβικά μέτρα αστικών αποβλήτων. Σε 24 ώρες το λιόζουμο πρέπει να υποστεί επεξεργασία αλλιώς γίνεται τοξικό και δημιουργεί πρόβλημα στις μονάδες βιολογικού καθαρισμού που δεν μπορούν να το επεξεργαστούν. Οταν πέφτει στο νερό , όχι μόνο το χρωματίζει μαύρο, αλλά και συντελεί σε μια σειρά απο χημικές αντιδράσεις που αφαιρούν το οξυγόνο απο το υδατικό περιβάλλον».
Σε άλλες ελαιοπαραγωγές χώρες, όπως είναι η Ισπανία και η Ιταλία , τα «απόβλητα» των ελαιοτριβείων χρησιμοποιούνται για την παραγωγή χρήσιμων υλικών, όπως είναι τα φάρμακα, τα λιπάσματα, τα καλλυντικά, οι εδαφοβελτιώσεις, οι ζωοτροφές και τα στερεά βιοκαύσιμα ! Τι γίνεται στην Ελλάδα , την τρίτη ελαιοπαραγωγό χώρα σε παγκόσμιο επίπεδο, με τα 2700 ελαιοτριβεία και ειδικά στο νομό μας; Πόσα απο αυτά έχουν αναβαθμιστεί ώστε να γίνουν απο τριφασικά, διφασικά ; Πόσα πυρηνελαιουργεία έχουν αναβαθμιστεί ; Ποιός ελέγχει που καταλήγουν τα «άχρηστα» απόβλητα των ελαιοτριβείων ; Υπάρχει αρμόδιος ελεγκτικός μηχανισμός ή επαφίεται η Διοίκηση ...στον πατριωτισμό των επιχειρηματιών ; Ειναι άλλο ένα θέμα που θάξιζε να ανησυχεί και να προβληματίζει τους ενεργούς πολίτες των περιοχών που στηρίζουν την αδύναμη οικονομία τους με την ευλογία της ελαιοπαραγωγής...
( από την  ανάρτησή μας 20/12 )
Οπως διαβάζουμε σήμερα στο ΙΤΕΑΝΕΤ "Τις τελευταίες μέρες, όπως έχει συμβεί και κατά το παρελθόν, κατεβαίνουν από το λόγγο και βιομηχανικά λύματα επεξεργασίας ελιάς (από πού άραγε;).
Τις προηγούμενες μέρες λόγω της βροχής κατέληξαν στη θάλασσα (όπου κάνουμε μπάνιο το καλοκαίρι), ωστόσο τα τελευταία λύματα παρέμειναν στάσιμα, καθότι, όπως φαίνεται και από τις φώτο, η εκβολή του ρέματος προς τη θάλασσα είναι κατά το μεγαλύτερο μέρος φραγμένη!
Το αποτέλεσμα είναι ένας ...
βάλτος δυσώδης και επικίνδυνος για τη δημόσια υγεία, για τον οποίο οι αρχές δεν κάνουν τίποτα, όπως συμβαίνει χρόνια τώρα, παρά τις επανειλημμένες εκκλήσεις και καταγγελίες που έχουν γίνει από τους πολίτες.
Ούτε ποιος μολύνει το περιβάλλον βρέθηκε για να τιμωρηθεί (και συνεχίζει ανενόχλητος τη ‘δουλειά’ του), ούτε το ρέμα καθαρίστηκε, ούτε η εκβολή ανοίχτηκε για υπάρχει φυσιολογική ροή των υδάτων και να μη βαλτώνουν.
Μόνη μας ελπίδα πλέον είναι η βροχή…
( φωτογραφία από το iteanet)
Τα νερά των ποταμών με τα διαφόρων ειδών απόβλητά τους αφού μολύνουν τον υδροφόρο ορίζοντα, το νερό δηλ. που καταναλώνουμε, φτάνουν στην θάλασσα. Ο Κορινθιακός είναι ήδη
πολύ επιβαρυμμένος από απόβλητα βιομηχανιών, στο ανατολικό κομμάτι, φυτοφάρμακα, αστικά απόβλητα, από ανενεργούς και προβληματικούς βιολογικούς καθαρισμούς, σε όλο το μήκος των ακτών του κ.α..Τα μεγάλα του βάθη κάνουν το πρόβλημα απλά, όχι άμεσα ορατό. Η οδηγία για τη διαχείριση των Υδάτων της Ε.Ε. και το σχετικό Προεδρικό Διάταγμα δηλώνουν ξεκάθαρα ότι δεν επιτρέπεται τα απόβλητα αυτά να καταλήγουν στη θάλασσα. Από τις Διευθύνσεις Περιβάλλοντος πρέπει να υπάρξει διαχειριστική μελέτη όσων αφορά τα νερά χειμάρρων και ποταμών.
Από ότι μάθαμε στη ΒΙΠΕ της Πάτρας λειτουργεί φέτος μονάδα πιλοτικής επεξεργασίας του "κατσίγαρου" στην πηγή δηλ. στο ελαιοτριβείο. Καλούμε όσους ενδιαφέρονται για το θέμα να επικοινωνήσουν με την Νομαρχιακή Επιχείρηση Ανάπτυξης, της Νομαρχιακής Αυτοδιοίκησης, για περισσότερες πληροφορίες τις οποίες μπορούμε να μοιραστούμε και να συντονιστούμε ώστε να τις αξιοποιήσουμε.
Οπως ειπώθηκε και στην συνάντηση της Ιτέας τον περασμένο Δεκέμβρη: "Οι τοπικοί φορείς, οργανώσεις,πρωτοβουλίες πολιτών αλλά και πολίτες πρέπει να παρέμβουν άμεσα ώστε να σταματήσει η μόλυνση των ποταμών και χειμάρων του Κορινθιακού"  Είναι φανερό ότι οι λύσεις δεν θα βρίσκονται ποτέ έγκαιρα αν δεν πιέζουμε.
Θυμίζουμε ότι στην γειτονική μας Αντίκυρα   λειτουργεί σταθμός συμπαραγωγής από φυσικό αέριο που έχει δημιουργηθεί για να τροφοδοτεί με ηλεκτρικό ρεύμα το Αλουμίνιο της Ελλάδος. Εχει πάρει έγγκριση απ΄το ΥΠΕΧΩΔΕ να   αντλεί 22.000κυβ.νερού την ώρα από τη θάλασσα για να ψύχει τις εγκαταστάσεις και να τα επαναφέρει σάυτή εμπλουτισμένα με το χημικό ΜΕΧΕL και κατά 8-10 βαθμούς κελσίου μεγαλύτερη θερμοκρασία!
Η Ομοσπονδία Οικολογικών Οργανώσεων του Κορινθιακού έχει προσφύγει στο Συμβούλιο Επικρατείας ενάντια στους περιβαλλοντικούς όρους που έχει εγγρίνει το ΥΠΕΧΩΔΕ. (τηλ. επικοινωνίας Αγγελόπουλος Δ. 6977932523)
Η S&B Βιομηχανικά Ορυκτά Α.Ε. τιμήθηκε από τον υπουργό Πολιτισμού Μιχάλη Λιάπη κατά την ημέρα της τελετής Αφής της Φλόγας για το Ολυμπιακό Έτος 2008, για τη συμβολή της στην αποκατάσταση του αρχαιολογικού και ευρύτερου περιβάλλοντος της Αρχαίας Ολυμπίας. Το βραβείο παρέλαβε ο Πρόεδρος του Δ.Σ. της Εταιρείας, κ. Οδυσσέας Π. Κυριακόπουλος.
πηγή ΝΑΥΤΕΜΠΟΡΙΚΗ 27/3/08
To ενδιαφέρον αυτό δεν ισχύει για όλους τους αρχαιολογικούς τόπους της Ελλάδας, πόσο μάλλον για κάποια λιγότερο γνωστά μέρη όπως το εκκλησάκι που φτιάχτηκε από τους κατοίκους της Απάνω Κάνιανης κατά την περίοδο της Τουρκοκρατίας, ο Άη Θανάσης.
"Ηταν συχνά το τελευταίο μας καταφύγιο, πριν από την επιστροφή στο χωριό μέσα από τα δύσκολα μονοπάτια που περνούν από το ύψωμα του Αη-Βασίλη με τον Κοκκινόβραχο που δεσπόζουν πάνω από τα Καστέλλια. Το εκκλησάκι ήταν "εξαφανισμένο" σε ένα δάσος από υπεραιωνόβιες βελανιδιές... Θέλετε τη συνέχεια;
Πριν από μερικά χρόνια το κατεδάφισε βάναυσα ο "κύριος" Κυριακόπουλος με την παρέα του, με τις ευλογίες της Μητρόπολης Φωκίδας! Και φυσικά έκοψε όλα τα δέντρα!!!
Από το ημερολόγιο ενός πατέρα
ΣΧΕΤ : Η Μ.Π.Ε. της εταιρείας «ΕΛΜΙΝ Α.Ε.»
Η εταιρεία «ΕΛΜΙΝ Α.Ε.», με βάση την υποβληθείσα Μ.Π.Ε., πρόκειται να πραγματοποιήσει 600 περίπου ερευνητικές γεωτρήσεις σε βάθος άνω των 100 μ. έως μέγιστο τα 300 μ. Οι γεωτρήσεις αυτές θα γίνουν σε τμήματα των περιοχών όπου η εταιρεία έχει τα μεταλλευτικά δικαιώματα στίς οριστικές παραχωρήσεις (Ο.Π.) 254, 255, 256, 257, 292, 318Α, 318Β, και στη μισθωμένη παραχώρηση (Π.Μ.) 286. Οι περιοχές που θα γίνουν οι ερευνητικές γεωτρήσεις βρίσκονται εντός των ορίων των Δημ. Διαμερισμάτων Πανουργιά και Στρώμης του Δήμου Καλλιέων, του Δημ. Διαμερίσματος Καλοσκοπής του Δήμου Γραβιάς και του Δημ. Διαμερίσματος Προσηλίου του Δήμου ¶μφισσας, όλα στο Νομό Φωκίδας. Ο σκοπός για τον οποίο θα γίνουν είναι για τον εντοπισμό εκμεταλλεύσιμων αποθεμάτων βωξίτη στο όρος Γκιώνα του Ν. Φωκίδας.
Από τα στοιχεία της μελέτης, προκύπτει ότι το σύνολο σχεδόν της περιοχής (πλήν ενός μικρού τμήματος), που θα γίνουν οι ερευνητικές γεωτρήσεις, βρίσκεται εντός των ορίων των προστατευόμενων περιοχών NATURA 2000 με τον κωδικό GR2450002 και GR2450007.
Οι παραπάνω περιοχές έχουν θεσμοθετηθεί στην Ελληνική Νομοθεσία με Κ.Υ.Α. (ΦΕΚ Β 1289/28-12-1998) : «Καθορισμός μέτρων και διαδικασιών για τη διατήρηση των φυσικών οικότοπων (ενδιαιτημάτων) καθώς και της άγριας πανίδας και χλωρίδας».
Η μέχρι σήμερα εμπειρία από τις μεταλλευτικές δραστηριότητες στην Γκιώνα έχουν δείξει ότι υποβαθμίζεται και αλλοιώνεται πολύ σημαντικά το περιβάλλον, με σοβαρότατες επιπτώσεις στην πανίδα και την χλωρίδα της περιοχής, με αντάλλαγμα πρόσκαιρα ευτελή οικονομικά οφέλη (Δείτε συνημμένες φωτογραφίες των περιοχών «ΦΥΣΗ» της Γκιώνας).
Με βάση την εμπειρία και πρακτική των προηγουμένων ετών διαπιστώνουμε ότι καμία προστασία δεν λαμβάνεται για τις περιοχές NATURA του όρους Γκιώνα, αλλά και καμία ολοκληρωμένη μελέτη δεν υφίσταται όσον αφορά τις πιθανές επιπτώσεις στα νερά, από τις ερευνητικές γεωτρήσεις που έχουν γίνει ή μπορεί να γίνουν στο μέλλον.
Οι περίπου 600 αυτές ερευνητικές γεωτρήσεις, μαζί με τις περίπου 21.000 άλλες ερευνητικές γεωτρήσεις, που προγραμματίζονται απο την άλλη εταιρεία που δραστηριοποιείται μεταλλευτικά στην περιοχή, σύμφωνα με σχετική ανακοίνωσή της στον τοπικό τύπο, δημιουργούν ένα μεγάλο θέμα όσον αφορά τα υπόγεια και επιφανειακά ύδατα της περιοχής. Απο αυτά τα νερά, αφενός μεν υδροδοτούνται τα τοπικά Δημοτικά Διαμερίσματα της περιοχής της Γκιώνας και αφετέρου συμβάλλουν και κατά ένα τμήμα τους στην υδροδότηση του λεκανοπεδίου της Αττικής μέσω του Βοιωτικού Κηφισού και του Μόρνου.
Πρόσφατα η Ευρωπαϊκή Ένωση μας επέβαλε πρόστιμο λόγω έλλειψης μέτρων προστασίας των περιοχών NATURA SPA ( που αφορούν την ορνιθοπανίδα). Και όπως φαίνεται πρόκειται να μας επιβάλλει και πρόστιμο λόγω έλλειψης ολοκληρωμένου σχεδίου διαχείρισης των υδατικών πόρων με βάση τη σχετική οδηγία της για τα νερά.
Από το 2004 έως το 2008 ενσωματώθηκαν στο Ελληνικό Δίκαιο περίπου 40 νέες οδηγίες (στις 16-9-2008 με την ενσωμάτωση της 2004/35/ΕΚ ήταν 35) στα πλαίσια του εκσυγχρονισμού και αυστηροποίησης της Ελληνικής Περιβαλλοντικής Νομοθεσίας της Ελλάδας. Σύμφωνα με αυτές και όσες ακολούθησαν έως σήμερα, οι απαιτήσεις στοιχείων στις Μ.Π.Ε. έχουν αυξηθεί, οι υποχρεώσεις των φορέων της Δημόσιας Διοίκησης και των Ο.Τ.Α. που ασκούν ελέγχους με σκοπό την προστασία του περιβάλλοντος έχουν αυξηθεί, τα δικαιώματα πολιτών και φορέων σχετικά με δράσεις προστασίας του περιβάλλοντος έχουν αυξηθεί και η κατ¶ εξακολούθηση «αβλεψία» υπεύθυνων έχει ποινικοποιηθεί. Τις πιο πάνω οδηγίες υποχρεούνται να γνωρίζουν και να εφαρμόζουν όλοι οι υπάλληλοι κ.λ.π. αρμόδιοι της Δημόσιας Διοίκησης και συναρμόδιων Φορέων .
Τα παραπάνω γίνονται σαφέστατα με την συγκάλυψη και συνενοχή ατόμων από τη Δημόσια Διοίκηση και συναρμόδιων Φορέων. Η αποκάλυψη των ατόμων αυτών είναι απαραίτητο να γίνει από τις ίδιες της υπηρεσίες, διότι εάν αυτό συμβεί μετά από παρεμβάσεις εξωτερικών Φορέων η «αβλεψία» πολλών θα χρεωθεί νομικά ως συνενοχή.
Λαμβάνοντας υπόψη τα προαναφερόμενα και σε συνδυασμό με τα ακόλουθα:
1) Σύμφωνα με μαρτυρίες που έχουμε συγκεντρώσει από κατοίκους της περιοχής και κυρίως από τις Καρούτες, οι πηγές από τις οποίες υδροδοτούταν το Δ.Δ.Καρούτες υπέστησαν μεγάλη μείωση ροής σε χρονική περίοδο που συνέπεσε να εκτελούνται εξορύξεις βωξίτη στην περιοχή. Οι εξορύξεις αυτές κατέστρεψαν ανεπανόρθωτα εκτός των άλλων και πολύ μεγάλο μέρος του φυσικού τοπίου και σε βαθμό που το τελικό αποτέλεσμα είναι αποκρουστικό και αποκλείει οποιαδήποτε πιθανότητα ήπιας βιώσιμης ανάπτυξης στην περιοχή. Η Μ.Π.Ε. την οποία εγκρίνατε προέβλεπε θεωρητικά (μαζί με πολλά άλλα) μέτρα αποκατάστασης του τοπίου και προστασία των υπογείων υδάτων. Το τοπίο όμως δεν αποκαταστάθηκε!
Για την κατασκευή του έργου αναπλήρωσης των χαμένων νερών κατασκευάστηκε έργο μεγάλου μεγέθους με τρεις βαθμίδες ανύψωσης νερού και τρία αντλιοστάσια (υψηλού κόστους συντήρησης και λειτουργίας) προκειμένου να υδροδοτηθεί το Δ.Δ. από γεώτρηση στη θέση «Σκαλούλα».Το έργο αυτό φαίνετε να έχει χρηματοδοτηθεί σιωπηλώς από Σύλλογο κατοίκων της περιοχής με έδρα την Αθήνα μετά από χορηγίες της εταιρίας που εκτέλεσε τις εξορύξεις βωξίτη αποδεχόμενη έμμεσος πλην σαφώς την ευθύνη της .
2) Σε δημοσιεύματα στον τοπικό Τύπο το 2006, έγινε έντονη έως προσβλητική κριτική σέ μιά απο τίς εταιρείες που δραστηριοποιείται μεταλλευτικά στην περιοχή και στις Υπηρεσίες σας σχετικά με Μ.Π.Ε. για εξορύξεις στη θέση «Κεφαλή» δίπλα στην Ιτέα, αναφέροντας πολλά στοιχεία σχετικά με ψευδείς αναφορές και απόκρυψη στοιχείων .Τα στοιχεία αυτά ήταν τεκμηριωμένα και σοβαρά αλλά καμία απάντηση ευθιξίας από τους έντονα προσβαλλόμενους δεν υπήρξε και η Μ.Π.Ε. εγκρίθηκε τελικά.
3) Στις 22-11-2006, σε ημερίδα σχετικά με την «Διαχείριση Στερεών Αποβλήτων» στην ¶μφισσα, εκπρόσωπος Εξορυκτικής Εταιρίας της περιοχής πρόβαλε φωτογραφίες από αποκαταστάσεις τοπίων στη Φωκίδα.. Επιτόπου και παρουσία όλων παρευρισκόμενοι τον κατηγόρησαν ότι ψεύδεται και οι φωτογραφίες είναι είτε παραποιημένες ή από άλλη περιοχή της Ελλάδας και ζήτησαν να πάρουν στα χέρια τους τις φωτογραφίες αυτές. Το ότι ο εκπρόσωπος έφυγε «γρήγορα» και ουδέποτε απάντησε στις προσβολές απλά δίνοντας τις φωτογραφίες, αποδεικνύει την αλήθεια το θράσος και τις προθέσεις.
4) Τα πιο πάνω είναι μικρό μόνο μέρος μαρτυριών από αυτές που έχουμε έως σήμερα συγκεντρώσει και αποδεικνύουν σε κάθε στοιχειωδώς νοήμον και όχι υστερόβουλο ον, την αλήθεια.
5) Ο προβαλλόμενος λόγος εθνικού συμφέροντος για την εξόρυξη του βωξίτη δεν ισχύει γιατί η εκμετάλλευση του μεταλλεύματος είναι ληστρική. Αφαιρείται η καρδιά του μεταλλεύματος και ο υπόλοιπος εθνικός πλούτος πετιέται στα σκουπίδια. Αξιοποιείται μονάχα ένα ελάχιστο ποσοστό των μετάλλων. Πολύτιμα μέταλλα όπως ο σίδηρος και πολλά άλλα στοιχεία που περιέχονται στο μετάλλευμα δεν αξιοποιούνται προς εθνικό όφελος. Η αγοραστική αξία του μεταλλεύματος σε σχέση με το αλουμίνιο είναι μηδαμινή και έτσι ξεπουλιέται εθνικός πλούτος προς όφελος των παγκόσμιων εταιρειών.
6) Αντίθετα με τα παραπάνω πιστεύουμε οτι το μέλλον της περιοχής πρέπει να στηριχθεί στην ήπια βιώσιμη ανάπτυξη, την προστασία των δασών και των υδάτων, την ανασύσταση των παραδοσιακών καλλιεργειών, την αναζωογόνηση της κτηνοτροφίας, τίς οικοτουριστικές δραστηριότητες και την αειφορική ενιαία διαχείριση του περιβαλλόντος των ορεινών όγκων Γκιώνας, Βαρδουσίων και Οίτης.
Με βάση όλα τα προαναφερθέντα :
ΑΠΑΙΤΟΥΜΕ την απόρριψη της Μ.Π.Ε. για ερευνητικές γεωτρήσεις, που υπέβαλε η εταιρεία ΕΛΜΙΝ.
Προτείνουμε να γίνουν μελέτες, που θα αφορούν τη βιωσιμότητα των μεταλλευτικών δραστηριοτήτων, σε σύγκριση με τη συνολική προστασία και την ήπια βιώσιμη ανάπτυξη της περιοχής, την προστασία των περιοχών NATURA καθώς και τη συνολική διαχείριση των υδάτινων πόρων της περιοχής σύμφωνα με την Ελληνική και Ευρωπαϊκή Νομοθεσία.
Επιφυλλασόμεθα δε να ασκήσουμε όλα τα ενδικά μέσα σε Εθνικό και Ευρωπαϊκό επίπεδο κατά παντός υπευθύνου.
Οι Ενιστάμενοι
ΓΙΩΡΓΟΣ ΠΕΤΣΩΤΑΣ
ΓΙΩΡΓΟΣ ΚΟΛΛΙΑΣ
ΕΥΘΥΜΗΣ ΠΑΠΑΔΗΜΗΤΡΙΟΥ
Αυτή την εντύπωση θα αποκόμιζε κανείς διαβάζοντας, 23 χρόνια μετά το γνωστό «ατύχημα», την πρόσφατη ανακοίνωση/πόρισμα κάποιων «Αθανάτων», της Ακαδημίας Αθηνών, σχετικά με το «ενεργειακό μείγμα», που κρίνεται ως ενδεικνυόμενο για τη χώρα μας! Οπως δημοσιεύτηκε στον ημερήσιο T   ύπο, κατά το τέλος Ιανουαρίου 2009, Ομάδα εργασίας της Επιτροπής Ενέργειας της Ακαδημίας Αθηνών, αποτελούμενη απο 15 μέλη, όλα τους επιφανή και ειδικά για τα ενεργειακά ζητήματα και αφου εργάστηκε για ένα ολόκληρο χρόνο, δημοσίευσε βαθυστόχαστα...πορίσματα «επι του θέματος Πυρηνική ενέργεια και Ενεργειακές Ανάγκες της Ελλάδος».
Η συνέχεια στο http://socialist-ecology.blogspot.com/2009/03/blog-post_09.html
(Μαριολάκος Η. Το θαλάσσιο περιβάλλον σελ.142)
Κι ένα καλό νέο για την περιοχή και όλο τον Κορινθιακό που αναδημοσιεύουμε από το ιστολόγιο της Συμπαράταξης Βοιωτών !
Το λιμάνι της Νούσας,του Δήμου Θίσβης, Βοιωτίας  κατασκευάστηκε  παράνομα  και λειτούργησε παράνομα απο τη Σωληνουργεία Κορίνθου . Σύμφωνα με την Κτηματική Υπηρεσία της Βοιωτίας, τα λιμενικά κρηπιδώματα και τα έργα υποδομής δεν είχαν νόμιμες αδειοδοτήσεις.
Μάλιστα κατά την κατασκευή καταστράφηκαν  σημαντικές αρχαιότητες κατάλοιπα του αρχαίου λιμανιού.
Υπενθυμίζουμε ότι:
- Αγοράστηκε το 2001 απο τον όμιλο Στασινόπουλου και εγκαταστάθηκε εκεί η Σωληνουργεία Κορίνθου
- Μέχρι σήμερα δεν υπάρχουν έργα υποδομής και περιβαλλοντικού ελέγχου
- Προγραμματίζεται η εγκατάσταση πολλών βαριών ρυπογόνων μονάδων που ενοχοποιούνται για την τραγωδία του Ασωπού και μονάδων ηλεκτροπαραγωγής
Ο Δήμος και οι πολίτες της Θίσβης είναι αντίθετοι με την λειτουργία της ΒΙΠΕ, γιατί εκτός των άλλων στην περιοχή εμφανίζεται έντονα το φαινόμενο της θερμοκρασιακής αναστροφής .
(H εικόνα είναι απο το ιστολόγιο: ΘΕΣΠΙΑΚΑ)
Ενας ιππόκαμπος μπορεί να αλλάζει χρώμα από άσπρο σε κίτρινο ή σκούρο καφέ μέσα σε περίπου 20 λεπτά ενώ την εποχή του ζευγαρώματος μπορεί να γίνει ακόμη και ρόζ ! Αυτό το χαρακτηριστικό μπορεί να μας ξεγελάσει και να νομίζουμε ότι βλέπουμε πολλούς ιππόκαμπους στην ίδια περιοχή ενώ ουσιαστικά βλέπουμε τον ίδιο σε διαφορετικά χρώματα.
Οσοι τυχεροί  συναντήσουμε  ιππόκαμπους
" μπορούμε να βγάλουμε από απόσταση όσες φωτογραφίες θέλουμε αλλά δεν θα πρέπει να τους αγγίζουμε γιατί καταστρέφεται το προστατευτικό στρώμα εκκρίσεων που περιβάλλει το ζώο και αποτελεί μέρος του ανοσιοποιητικού του συστήματος, κάνοντάς το έτσι πολύ ευάλωτο στις μολύνσεις".
Αυτά και άλλα πολύ ενδιαφέροντα από  εκδήλωση που έγινε και αποτελεί συνέχεια της προσπάθειας του Συλλόγου Eρασιτεχνών Αυτοδυτών   «ΤΗΘΥΣ»    για την οικολογική ευαισθητοποίηση αλλά και την ευρύτερη επιμόρφωση των αυτοδυτών και όλων των φίλων της θάλασσας.
Περισσότερα  στο ιστολόγιο του συλλόγου :
Αγαπητοί φίλοι
Κινήσεις πολιτών απο την Αν.Αττική, τη Βοιωτία και την Εύβοια, προγραμματίζουν κινητοποίηση το Σάββατο 21/3/2009 στα διόδια Σχηματαρίου για την οικολογική καταστροφη στον Ασωπό και τον Ευβοικό.
Σας καλούμε να συμμετέχετε και να υποστηρίξετε την κινητοποίηση μας και σας στέλνουμε κείμενο υποστήριξης. Εαν συμφωνείτε στείλτε μας απάντηση ώστε να ανακοινωθεί η στήριξη σας. Επίσης παρακαλούμε να το προωθήσετε και σε άλλους φορείς.
Στην απάντηση να αναφέρεται ο φορέας, ένα όνομα και ένα τηλέφωνο, ώστε να είμαστε σε επαφή.
Ευχαριστούμε.
1.  Για να σταματήσει επιτέλους το διαρκές περιβαλλοντικό έγκλημα     στον Ασωπό     και τον Ευβοϊκό
2.  Για την άμεση παροχή καθαρού πόσιμου  νερού σε όλους τους  πολίτες της μολυσμένης περιοχής.
3.  Για την ε  κπόνηση αναλυτικής υδρογεωλογικής μελέτης χαρτογράφηση των ρυπασμένων περιοχών, προσδιορισμό όλων των ρύπων  και δημοσιοποίηση των αποτελεσμάτων.
4.  Για την διενέργεια ουσιαστικών  και συνεχών ελέγχων , τ  αυτοποίηση και δημοσιοποίηση όλων των βιομηχανιών που είναι υπεύθυνες για τη ρύπανση και εφαρμογή της νομοθεσίας.
5.  Για τη  λήψη μέτρων  αποκατάστασης του υδροφόρου ορίζοντα , σύμφωνα με την νομοθεσία για την Περιβαλλοντική Ευθύνη
6.  Για τον έλεγχο των βιομηχανικών προϊόντων  (ιδιαίτερα των τροφίμων) που παράγονται στην περιοχή, τον έλεγχο της πραγματικής υδροδότησης των βιομηχανιών και την προστασία της υγείας των εργαζομένων και των καταναλωτών
7.  Για τον έλεγχο των αγροτικών προϊόντων  της περιοχής και τη λήψη μέτρων για την προστασία των αγροτών και των επαγγελματιών της περιοχής .
8.  Οριοθέτηση και πολεοδομική οργάνωση    των οικισμών και των ήδη δημιουργημένων άτυπων βιομηχανικών περιοχών σε ΒΙΟΠΕ-ΒΙΠΕ,  μετά από ανοικτή κοινωνική διαβούλευση και χρονοδιάγραμμα για την άμεση εκτέλεση όλων των απαραίτητων έργων υποδομής και περιβαλλοντικής προστασίας.
Συμπαραστεκόμαστε στο  «Δίκτυο για τη σωτηρία του  Ασωπού και του Ευβοϊκού» και στηρίζουμε την κινητοποίηση το Σάββατο 21 Μαρτίου στις 11 π.μ. στα διόδια Σχηματαρίου.
Οι φορείς
ποιοί είμαστε:
Oι "Πολίτες της Φωκίδας για το Περιβάλλον και τον Πολιτισμό" είναι μια πρωτοβουλία ενεργών πολιτών της περιοχής που σκοπεύουν να διεκδικήσουν τα αυτονόητα : ενημέρωση, βελτίωση της ποιότητας της καθημερινής ζωής μας με την προστασία του φυσικού περιβάλλοντος και την ανάδειξη των πολιτισμικών και αναπτυξιακών δυνατοτήτων της περιοχής μας. Κάθε καλοπροαίρετη συνεργασία είναι ευπρόσδεκτη.
Επικοινωνία
Σημαντικές Περιοχές για τα πουλιά στη Φωκίδα
Eκθεση Yποβρύχιας Φωτογραφίας
Λιβάδια της Ποσειδωνίας
Όχι στην εγκατάσταση βιομηχανικών μονάδων στην κλειστή θάλασσα του Κορινθιακού
Eξαφανίσεις ανηλίκων
μικρά, αλλά...καταστροφικά!
Ακούστε τα δελφίνια του Κορινθιακού
Είδατε κάποιο δελφίνι ζωντανό ή νεκρό?  Επικοινωνήστε με το Λιμεναρχείο:2265032319,   Σχολείο Ερατεινής: 2265031314  και το             Ινστιτούτο "Πέλαγος":210 8960108
Αν βρείς Νεκρή ή τραυματισμένη χελώνα
Αναζητάτε θάλασσες για μπάνιο? Συμβουλευτείτε τα ΦΥΚΗ!
Χάρτης περιβαλλοντικών προβλημάτων
Γαλαξίδι
Συνταγματική Κατοχύρωση της Περιβαλλοντικής Προστασίας των Παράκτιων Οικοσυστημάτων
Το άρθρο 24 του Ελληνικού Συντάγματος ορίζει σχετικά :« Η προστασία του φυσικού και πολιτιστικού περιβάλλοντος αποτελεί υποχρεώση του Κράτους και δικαίωμα καθενός.
Για τη διαφύλαξή του το Κράτος έχει υποχρέωση να παίρνει ιδιαίτερα προληπτικά ή ανασταλτικά μέτρα στο πλαίσιο της αρχής της αειφορίας».
Οπως έχει ερμηνευθεί απο τη Νομολογία του Ε΄Τμήματος του Συμβουλίου της Επικρατείας, ορίζει οτι στην περιβαλλοντική προστασία υπάγονται και τα παράκτια συστήματα, που έχουν μάλιστα προτεραιότητα σε αυξημένη περιβαλλοντική προστασία ως κατεξοχήν ευαίσθητα οικοσυστήματα.
Το άρθρο 120 του Συντάγματος ορίζει στην παράγραφο 2 οτι : «Ο σεβασμός στο Σύνταγμα και τους Νόμους που συμφωνούν με αυτό και η αφοσίωση στην Πατρίδα και τη Δημοκρατία αποτελούν θεμελιώδη υποχρέωση όλων των Ελλήνων». Η δε παράγραφος 4 ορίζει πως : « Η τήρηση του Συντάγματος επαφίεται στον πατριωτισμό των Ελλήνων, που δικαιούνται και υποχρεούνται να αντιστέκονται με κάθε μέσο εναντίον οποιουδήποτε επιχειρεί να το καταλύσει με τη βία».
Αναγνώστες

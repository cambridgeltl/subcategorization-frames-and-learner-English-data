<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>Oikologio - Γιώργος Σουφλιάς: Μας αδικεί το δημοσίευμα των «ΝΕΩΝ»</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>Oikologio - Γιώργος Σουφλιάς: Μας αδικεί το δημοσίευμα των «ΝΕΩΝ»</title>
						<author></author>
						<imprint>
							<publisher></publisher>
							<pubDate>2010-09-07 08:20:15.0</pubDate>
							<eAddress>http://www.oikologio.gr/content/view/1416/111/</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="el"/>
			</langUsage>
			<textClass>
				<keywords>
					<keyTerm>Οικολόγιο</keyTerm>
					<keyTerm>αναδάσωση</keyTerm>
					<keyTerm>έλληνες bloggers</keyTerm>
					<keyTerm>οικολογία</keyTerm>
					<keyTerm>ευαισθητοποίηση</keyTerm>
					<keyTerm>πάρνηθα</keyTerm>
					<keyTerm>πεντέλη</keyTerm>
					<keyTerm>πυρκαγιές</keyTerm>
					<keyTerm>δεντροφύτευση</keyTerm>
					<keyTerm>πορεία στο σύνταγμα.</keyTerm>
				</keywords>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/ENV_EL/26253.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">06.08.08</p>
			<p id="p2">Με αφορμή το δημοσίευμα της εφημερίδας «ΤΑ ΝΕΑ» στα τέλη Ιουλίου, ο ΥΠΕΧΩΔΕ κ. Γιώργος Σουφλιάς εξέδωσε ανακοίνωση με την οποία υπεραμύνεται των μέτρων που έχει λάβει το Υπουργείου του στο θέμα απορρύπανση Ασωπού, ρύπανσης του περιβάλλοντος και νερού. Ειδικότερα για το νερό αναφέρει - με κεφαλαία - ότι «ΟΙΝΟΦΥΤΑ ΚΑΙ ΣΧΗΜΑΤΑΡΙ ΜΠΟΡΟΥΝ ΝΑ ΥΔΡΟΔΟΤΟΥΤΑΙ ΚΑΙ ΑΠΟ ΤΟΝ ΜΟΡΝΟ ΚΑΙ ΑΠΟ ΤΗΝ ΥΛΙΚΗ .ΓΙΝΕΤΑΙ ΕΠΙΛΟΓΗ ΤΗΣ ΕΥΔΑΠ ΓΙΑ ΤΗΝ ΠΗΓΗ ΑΝΑΛΟΓΑ ΜΕ ΤΟ ΔΙΑΧΕΙΡΙΣΤΙΚΟ ΤΗΣ ΠΡΟΓΡΑΜΜΑ. ΟΤΑΝ ΥΠΑΡΧΕΙ ΕΠΑΡΚΕΙΑ ΑΠΟΘΕΜΑΤΩΝ ΣΤΟΝ ΜΟΡΝΟ, ΓΙΝΕΤΑΙ ΑΠΟ ΕΚΕΙ. ΑΠΟ ΤΟΝ ΟΚΤΩΒΡΙΟ ΚΑΤΑ ΒΑΣΗ ΓΙΝΕΤΑΙ ΑΠΟ ΥΛΙΚΗ ΛΟΓΩ ΠΕΡΙΟΡΙΣΜΕΝΩΝ ΑΠΟΘΕΜΑΤΩΝ».</p>
			<p id="p3">Δεν αναφέρει όμως τίποτα, για το γεγονός ότι τα ταχυδιϋλιστήρια είναι ακατάλληλα για διύλιση νερού από την Υλίκη, με αποτέλεσμα να αναγκάζεται ο Δήμος Σχηματαρίου να ρίχνει τις μολυσμένες γεωτρήσεις στο δίκτυο, που ίσως αργότερα κάνει και ο Δήμος Οινοφύτων επειδή δεν θα φτάνει το νερό της ΕΥΔΑΠ για τις ανάγκες όλου του Δήμου τώρα το καλοκαίρι, με δεδομένη και την δικαστική απόφαση να παρέχει καθαρό νερό και στο Δήλεσι.Η ανακοίνωση που εξέδωσε το ΥΠΕΧΩΔΕ:</p>
			<p id="p4">Σχετικά με την υλοποίηση των μέτρων του ΥΠΕΧΩΔΕ στην περιοχή του Ασωπού ποταμού</p>
			<p id="p5">Από το Γραφείου Τύπου και Δημοσίων Σχέσεων του ΥΠΕΧΩΔΕ εκδόθηκε η ακόλουθη ανακοίνωση:</p>
			<p id="p6">Θεωρούμε τουλάχιστον άδικο η εφημερίδα «ΤΑ ΝΕΑ» με αφορμή γενικόλογες και ατεκμηρίωτες δηλώσεις κάποιων παραγόντων της Τοπικής Αυτοδιοίκησης, να επιχειρεί να μηδενίσει την προσπάθεια του ΥΠΕΧΩΔΕ για την αντιμετώπιση του προβλήματος δεκαετιών της ρύπανσης του Ασωπού.</p>
			<p id="p7">Η αλήθεια είναι ότι μετά τα μέτρα που ανακοίνωσε ο Υπουργός ΠΕΧΩΔΕ κ. Γιώργος Σουφλιάς στις 27 Σεπτεμβρίου και στις 5 Οκτωβρίου 2007, για πρώτη φορά γίνεται μία συστηματική και ολοκληρωμένη προσπάθεια για να αντιμετωπιστεί αποτελεσματικά ένα πρόβλημα δεκαετιών. Τα μέτρα αυτά υλοποιούνται με συνέπεια και η επίδρασή τους έχει αρχίσει να φαίνεται ήδη στα νερά του Ασωπού ποταμού.</p>
			<p id="p8">Αναλυτικότερα :</p>
			<p id="p9">1. Παρόλο που η αρμοδιότητα καθαρισμού του Ασωπού ποταμού ανήκει στη Νομαρχιακή Αυτοδιοίκηση, το έργο χαρακτηρίστηκε με απόφαση του Υπουργού ΠΕΧΩΔΕ κ. Γιώργου Σουφλιά εθνικού επιπέδου ώστε να επέμβει το ΥΠΕΧΩΔΕ.</p>
			<p id="p10">Από τις 27 Σεπτεμβρίου 2007 συνεργεία του ΥΠΕΧΩΔΕ ξεκίνησαν εντατικές εργασίες καθαρισμού του ποταμού. Το έργο ολοκληρώθηκε τον Δεκέμβριο του 2007 σε μήκος 6200 μέτρων και εντοπίσθηκαν 30 αγωγοί υγρών βιομηχανικών αποβλήτων. Έχει γίνει ήδη ταυτοποίηση σε αρκετούς αγωγούς ενώ η διαδικασία συνεχίζεται με την επεξεργασία των στοιχείων που έχουν συμπληρώσει σε ειδικά ερωτηματολόγια οι βιομηχανίες.</p>
			<p id="p11">2. Οι έλεγχοι στις βιομηχανικές εγκαταστάσεις της περιοχής είναι συνεχείς και αλλεπάλληλοι και οι κυρώσεις αυστηρότατες και δεν κράτησαν τρεις μήνες όπως αναφέρουν.</p>
			<p id="p12">Οι έλεγχοι εντατικοποιήθηκαν ήδη από τον Αύγουστο του 2007. Από το 2005 μέχρι τον Απρίλιο του 2008 στην ευρύτερη περιοχή του Ασωπού έχουν γίνει περισσότεροι από 130 έλεγχοι, επιθεωρήσεις, δειγματοληψίες και σε 43 περιπτώσεις έχουν επιβληθεί πρόστιμα ύψους 2.650.000 €.</p>
			<p id="p13">Από τον Ιούνιο 2008 οι Επιθεωρητές Περιβάλλοντος του ΥΠΕΧΩΔΕ πραγματοποιούν σε καθημερινή βάση και επανελέγχους σε δραστηριότητες στην περιοχή του Ασωπού ποταμού, με σκοπό να διαπιστωθεί η συμμόρφωσή τους σε σχέση με περιβαλλοντικές παραβάσεις που είχαν βεβαιωθεί από προηγούμενους ελέγχους. Από τη συνολική εικόνα των μέχρι στιγμής επανελέγχων διαπιστώνεται ότι υπάρχει υψηλό ποσοστό συμμόρφωσης.</p>
			<p id="p14">Παράλληλα από τις συνεχείς δειγματοληψίες στην περιοχή, διαπιστώνεται ότι δεν ανιχνεύεται τον τελευταίο καιρό εξασθενές χρώμιο στα επιφανειακά νερά.</p>
			<p id="p15">Σημειώνουμε ότι όλες οι προσφυγές μεγάλων εταιρειών της περιοχής του Ασωπού στην δικαιοσύνη για αναστολή πληρωμής των προστίμων, με απόφαση του Υπουργού ΠΕΧΩΔΕ, έχουν απορριφθεί και τα πρόστιμα έχουν βεβαιωθεί κανονικά από τις αρμόδιες εφορείες και έχουν εισπραχθεί.</p>
			<p id="p16">3. Στο θέμα της ύδρευσης των Δήμων Σχηματαρίου, Οινοφύτων, Τανάγρας και Αυλίδας από το υδροδοτικό σύστημα της Αθήνας , σημειώνεται ήδη σημαντική πρόοδος. Ειδικότερα, ο Δήμος Σχηματαρίου υδροδοτείται κανονικά, ο Δήμος Οινοφύτων ήδη υδροδοτείται, μετά την ολοκλήρωση της εγκατάστασης ταχυδυιλιστηρίου τον Μάρτιο του 2008.</p>
			<p id="p17">( ΟΙΝΟΦΥΤΑ ΚΑΙ ΣΧΗΜΑΤΑΡΙ ΜΠΟΡΟΥΝ ΝΑ ΥΔΡΟΔΟΤΟΥΤΑΙ ΚΑΙ ΑΠΟ ΤΟΝ ΜΟΡΝΟ ΚΑΙ ΑΠΟ ΤΗΝ ΥΛΙΚΗ .ΓΙΝΕΤΑΙ ΕΠΙΛΟΓΗ ΤΗΣ ΕΥΔΑΠ ΓΙΑ ΤΗΝ ΠΗΓΗ ΑΝΑΛΟΓΑ ΜΕ ΤΟ ΔΙΑΧΕΙΡΙΣΤΙΚΟ ΤΗΣ ΠΡΟΓΡΑΜΜΑ. ΟΤΑΝ ΥΠΑΡΧΕΙ ΕΠΑΡΚΕΙΑ ΑΠΟΘΕΜΑΤΩΝ ΣΤΟΝ ΜΟΡΝΟ, ΓΙΝΕΤΑΙ ΑΠΟ ΕΚΕΙ. ΑΠΟ ΤΟΝ ΟΚΤΩΒΡΙΟ ΚΑΤΑ ΒΑΣΗ ΓΙΝΕΤΑΙ ΑΠΟ ΥΛΙΚΗ ΛΟΓΩ ΠΕΡΙΟΡΙΣΜΕΝΩΝ ΑΠΟΘΕΜΑΤΩΝ).</p>
			<p id="p18">Για τον Δήμο Αυλίδας η ΕΥΔΑΠ έχει κατασκευάσει το σημείο υδροληψίας και απομένει η υλοποίηση των απαραίτητων έργων σύνδεσης από τον Δήμο ενώ για τον Δήμο Τανάγρας έχουν ήδη επιλεγεί τα σημεία υδροληψίας μετά από συνεργασία της ΕΥΔΑΠ και των τεχνικών υπηρεσιών του Δήμου και απομένουν τα έργα σύνδεσης που πρέπει να κατασκευαστούν από τον ίδιο τον δήμο.</p>
			<p id="p19">4. Με πρωτοβουλία του ΥΠΕΧΩΔΕ, σε συνεργασία με την Νομαρχία Βοιωτίας, έχει καταρτιστεί και αποσταλεί ερωτηματολόγιο σε όλες τις εταιρείες της ευρύτερης περιοχής του Ασωπού, προκειμένου να δηλώσουν τον τρόπο διαχείρισης των υγρών αποβλήτων και ιδίως των επικινδύνων, καθώς και αναλυτικά διαγράμματα των αγωγών διάθεσης αποβλήτων.</p>
			<p id="p20">Στόχος της πρωτοβουλίας αυτής είναι η ταυτοποίηση των αγωγών και η υλοποίηση της κατασκευής ενιαίου και ελεγχόμενου δικτύου αποχέτευσης των βιομηχανικών αποβλήτων της περιοχής Οινοφύτων. Στα πλαίσια αυτά έχουν απαντήσει 200 επιχειρήσεις.</p>
			<p id="p21">5. Ανατέθηκε στο Εθνικό Μετσόβιο Πολυτεχνείο η μελέτη για την κατασκευή ενιαίου δικτύου αποχέτευσης βιομηχανικών επεξεργασμένων αποβλήτων με σύγχρονο σύστημα αυτόματης παρακολούθησης της επικινδυνότητας των αποβλήτων.</p>
			<p id="p22">6. Η ποιότητα των επιφανειακών νερών ελέγχεται σε 3 σημεία δειγματοληψίας κατά μήκος του Ασωπού ποταμού για όλες τις παραμέτρους ρύπανσης συμπεριλαμβανομένων και των τοξικών ουσιών. Το ΥΠΕΧΩΔΕ πραγματοποιεί δειγματοληψίες και στην θαλάσσια περιοχή εκβολής του ποταμού Ασωπού η οποία παρακολουθείται συστηματικά με λήψη δειγμάτων και αναλύσεις σε 5 ακτές του Ν. Αττικής και 1 ακτή του Ν. Βοιωτίας (Πηγαδάκια, Γυμνάσιο - Άμμος, Ακρωτήρι, Χαλκούτσι, παραλία Μαρκόπουλου και Δήλεσι).</p>
			<p id="p23">7. Για τον επανακαθορισμό των οριακών τιμών επικινδύνων ουσιών στα υγρά βιομηχανικά απόβλητα και λύματα γίνεται μελέτη από ομάδα εργασίας ειδικών επιστημόνων και μέχρι το τέλος του χρόνου θα έχει ολοκληρωθεί η μελέτη και θα προσδιοριστούν τα νέα όρια.</p>
			<p id="p24">8. Όσον αφορά στον καθορισμό των ζωνών προστασίας του Ασωπού έχουν γίνει οι εξής ενέργειες :</p>
			<p id="p25">α. Συλλογή στοιχείων, στο σύνολο της υδρογεωλογικής λεκάνης του ποταμού Ασωπού</p>
			<p id="p26">β. Επεξεργασία των στοιχείων, χαρτογραφική σύνθεση και αποτύπωσή τους.</p>
			<p id="p27">γ. Διερεύνηση των δυνατοτήτων θεσμοθέτησης ζωνών προστασίας, μέτρων και περιορισμών για την προστασία και διαχείριση της περιοχής του Ασωπού στο πλαίσιο του υφιστάμενου εθνικού νομοθετικού πλαισίου.</p>
			<p id="p28">Το ΥΕΧΩΔΕ, πλέον, προετοιμάζει την σχετική νομοθετική ρύθμιση και το σχέδιο Προεδρικού Διατάγματος προστασίας του Ασωπού θα είναι έτοιμο σε λίγους μήνες.</p>
			<p id="p29">Σημειώνουμε βέβαια ότι για τυχόν παράνομα κτίσματα στην κοίτη του ποταμού την αρμοδιότητα και ευθύνη ελέγχου έχει η Νομαρχιακή Αυτοδιοίκηση.</p>
			<p id="p30">9. Ως προς το θέμα της εγκατάστασης των σταθμών παρακολούθησης ατμοσφαιρικής ρύπανσης, στα Οινόφυτα λειτουργεί κανονικά σταθμός και τα στοιχεία καταχωρίζονται καθημερινά στην ιστοσελίδα του ΥΠΕΧΩΔΕ.</p>
			<p id="p31">10. Σχετικά με το θέμα των υπόγειων νερών ξεκαθαρίζουμε ότι δεν υπάρχει μελέτη του ΙΓΜΕ, την οποία μάλιστα να έχει χαρακτηρίσει ως απόρρητη το ΥΠΕΧΩΔΕ. Το ΙΓΜΕ έκανε μόνο μια αναγνωριστική διερεύνηση με σκοπό να προτείνει την εκπόνηση μελέτης που θα χρηματοδοτηθεί από το ΥΠΕΧΩΔΕ.</p>
			<p id="p32">Για το θέμα αυτό υπάρχει συνεργασία της Κεντρικής Υπηρεσίας Υδάτων του ΥΠΕΧΩΔΕ με το ΙΓΜΕ για να καθοριστεί το ακριβές αντικείμενο της μελέτης καθώς και η μεθοδολογία προσδιορισμού της κίνησης των υπόγειων νερών στην ευρύτερη περιοχή.</p>
			<p id="p33">Επίσης τα αναφερόμενα στο δημοσίευμα στοιχεία για τα υπόγεια νερά δεν έχουν τεθεί ποτέ υπόψη του ΥΠΕΧΩΔΕ από οποιαδήποτε πηγή και ως εκ τούτου δεν τα γνωρίζουμε.</p>
			<p id="p34">Κλείνοντας, θέλουμε να επαναλάβουμε ότι στο ΥΠΕΧΩΔΕ έχουμε αποδείξει ότι έχουμε συνέπεια λόγων και πράξεων. Η αντιμετώπιση της ρύπανσης του Ασωπού ποταμού είναι ένα πρόβλημα δεκαετιών και φυσικά θέλει μελέτες και χρόνο για την οριστική αντιμετώπισή του. Γίνεται μεγάλη προσπάθεια και χρειαζόμαστε συμπαράσταση και καλόπιστη κριτική από τους τοπικούς παράγοντες.</p>
			<p id="p35">προσθέστε το άρθρο σε μηχανές social bookmarking</p>
			<p id="p36">Το όνομά σας(*)</p>
			<p id="p37">Για πρώτη φορά, το Συμβούλιο της Επικρατείας, με τις από 6-8-2010 ...', CAPTION, 'ΔΕΛΤΙΟ ΤΥΠΟΥ ΙΤΑΠ για Ασωπό και ΣτΕ', FGCOLOR, '#ffffff', BGCOLOR, '#000000', BORDER, 1, CAPCOLOR, '#ffffff', TEXTCOLOR, '#000000');" onmouseout="return nd();" href="http://anadasosi.blogspot.com/2010/08/blog-post.html" target="_blank"> ΔΕΛΤΙΟ ΤΥΠΟΥ ΙΤΑΠ για Ασωπό και ΣτΕ</p>
			<p id="p38">Το κάναμε στις Βρυξέλλες…</p>
			<p id="p39">Το κάναμε και μέσα...', CAPTION, 'Στο Σύνταγμα! (Αναβλήθηκε)', FGCOLOR, '#ffffff', BGCOLOR, '#000000', BORDER, 1, CAPCOLOR, '#ffffff', TEXTCOLOR, '#000000');" onmouseout="return nd();" href="http://anadasosi.blogspot.com/2009/05/blog-post.html" target="_blank"> Στο Σύνταγμα! (Αναβλήθηκε)</p>
			<p id="p40">', CAPTION, 'Η μαγεία της Φύσης', FGCOLOR, '#ffffff', BGCOLOR, '#000000', BORDER, 1, CAPCOLOR, '#ffffff', TEXTCOLOR, '#000000');" onmouseout="return nd();" href="http://whispering-planet.blogspot.com/2010/08/blog-post_29.html" target="_blank"> Η μαγεία της Φύσης</p>
			<p id="p41">H ελληνική διανομή είναι μια προσφορά της onScreen</p>
		</body>
	</text>
</cesDoc>
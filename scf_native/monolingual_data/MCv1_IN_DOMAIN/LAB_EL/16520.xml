<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>e-forologia.gr - Προβολή περιεχομένων</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>e-forologia.gr - Προβολή περιεχομένων</title>
						<author></author>
						<imprint>
							<publisher></publisher>
							<pubDate>2010-12-14 01:18:28.0</pubDate>
							<eAddress>http://www.e-forologia.gr/cms/viewContents.aspx?id=46970</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="el"/>
			</langUsage>
			<textClass>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/LAB_EL/16520.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">Νέες Εργασιακές Ρυθμίσεις - Νέες Διοικητικές Κυρώσεις - Σύσταση Νέων Επιθεωρήσεων Εργασίας (κ. Ε. Πάντζου)</p>
			<p id="p2">Ο Νομοθέτης με το νέο Νόμο 3762/2009΄"Αναδιοργάνωση Σώματος Επιθεώρησης Εργασίας (Σ.ΕΠ.Ε.), ρύθμιση θεμάτων Οργανισμών εποπτευόμενων από το Υπουργείο Απασχόλησης και Κοινωνικής Προστασίας και άλλες διατάξεις" (Φ.Ε.Κ. 75/Α΄/15-05-09) προέβη σε ορισμένες τροποποιήσεις της κείμενης Εργατικής Νομοθεσίας και αναδιοργανώνει το Σ.ΕΠ.Ε. και με την σύσταση μεταξύ άλλων νέων τμημάτων Κοινωνικής Επιθεώρησης Εργασίας.</p>
			<p id="p3">Νέες Επιθεωρήσεις Εργασίας</p>
			<p id="p4">Στο άρθρο 1 του Νόμου συνιστώνται νέα τμήματα Κοινωνικής Επιθεώρησης Εργασίας για την καλύτερη εξυπηρέτηση των πολιτών στις γεωγραφικές περιοχές όπου αυτά θα λειτουργούν. Τα τμήματα αυτά είναι:</p>
			<p id="p5">Α) Τμήμα Κοιν. Επιθ. ΟΡΕΣΤΙΑΔΑΣ με έδρα την Ορεστιάδα,</p>
			<p id="p6">Β) Τμήμα Κοιν. Επιθ. ΣΧΗΜΑΤΑΡΙΟΥ με έδρα το Σχηματάρι,</p>
			<p id="p7">Γ) Τμήμα Κοιν. Επιθ. ΘΕΡΜΗΣ με έδρα το Δήμο Θέρμης Θεσσαλονίκης,</p>
			<p id="p8">Δ) Τμήμα Κοιν. Επιθ. ΑΜΑΡΟΥΣΙΟΥ με έδρα εντός των ορίων του Δήμου Αμαρουσίου,</p>
			<p id="p9">Ε) Τμήμα Κοιν. Επιθ. ΑΙΓΑΛΕΩ με έδρα εντός των ορίων του Δήμου Αιγάλεω.</p>
			<p id="p10">Συνιστάται, επίσης, Περιφερειακή Διεύθυνση Κοινωνικής Επιθεώρησης Δωδεκανήσου με έδρα τη ΡΟΔΟ.</p>
			<p id="p11">Με απόφαση της Υπουργού Απασχόλησης και Κοινωνικής Προστασίας θα καθορίζεται η κατά τόπον αρμοδιότητα των παραπάνω συνιστώμενων Επιθεωρήσεων Εργασίας.</p>
			<p id="p12">Βιβλίο Αδειών</p>
			<p id="p13">Όπως είναι γνωστό, σύμφωνα με το άρθρο 4, παρ. 3 του Α.Ν.539/1945 όλοι οι εργοδότες πρέπει να τηρούν βιβλίο αδειών, χωρίς υποχρέωση θεώρησής του από την οικεία Κοινωνική Επιθεώρηση Εργασίας. Στο άρθρο 6 του νέου Νόμου ο Νομοθέτης τροποποίησε την παραπάνω παρ. 3 του άρθρου 4, ως εξής: “Έκαστος εργοδότης οφείλει να τηρεί ειδικό βιβλίο, το οποίο δύναται να είναι και σε μορφή μηχανογραφημένων σελίδων. Το ειδικό βιβλίο ή οι μηχανογραφημένες σελίδες πρέπει να φέρουν τα στοιχεία της επιχείρησης, την ένδειξη βιβλίο αδειών και να περιλαμβάνει τις στήλες: Άυξων αριθμός, ονοματεπώνυμο του εργαζομένου, ειδικότητα, ημερομηνία πρόσληψης, προϋπηρεσία, χρονική διάρκεια της αδείας που δικαιούται, χρονολογία έναρξης και λήξης χορηγηθείσας αδείας, αποδοχές αδείας που καταβάλλονται σε κάθε μισθωτό, επίδομα αδείας, παρατηρήσεις και υπογραφή μισθωτού. Το βιβλίο αδειών πρέπει να διατηρείται από τον εργοδότη επί μια πενταετία και να τίθεται στη διάθεση των Επιθεωρητών Εργασίας κατά τη διάρκεια επιτόπιου ελέγχου, προκειμένου να εξακριβωθεί η σωστή τήρηση της κείμενης περί αδειών νομοθεσίας”.</p>
			<p id="p14">Τήρηση Στοιχείων Εργαζομένων</p>
			<p id="p15">Σύμφωνα με το άρθρο 7, οι εργοδότες έχουν υποχρέωση να διατηρούν στο αρχείο τους επί μία διετία από την ημερομηνία λήξης τους αντίγραφα των συμβάσεων εργασίας, γνωστοποιήσεων και λοιπών εγγράφων, που υποχρεούνται να χορηγούν στους εργαζόμενους, σύμφωνα με το Π.Δ.156/1994 και το άρθρο 1 του Ν.2639/1998, σε έντυπη ή ηλεκτρονική μορφή.</p>
		</body>
	</text>
</cesDoc>
<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>Σχετικά με την νέα Κλαδική Συλλογική Σύμβαση Εργασίας για το 2008 στον κλάδο του Βιβλίου « Βιβλιοϋπάλληλος</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>Σχετικά με την νέα Κλαδική Συλλογική Σύμβαση Εργασίας για το 2008 στον κλάδο του Βιβλίου « Βιβλιοϋπάλληλος</title>
						<author></author>
						<imprint>
							<publisher></publisher>
							<pubDate>2010-12-14 00:20:01.0</pubDate>
							<eAddress>http://biblioypallilos.wordpress.com/2008/09/14/%CF%83%CF%87%CE%B5%CF%84%CE%B9%CE%BA%CE%AC-%CE%BC%CE%B5-%CF%84%CE%B7%CE%BD-%CE%BD%CE%AD%CE%B1-%CE%BA%CE%BB%CE%B1%CE%B4%CE%B9%CE%BA%CE%AE-%CF%83%CF%85%CE%BB%CE%BB%CE%BF%CE%B3%CE%B9%CE%BA%CE%AE-%CF%83/</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="el"/>
			</langUsage>
			<textClass>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/LAB_EL/13888.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">Από biblioypallilos</p>
			<p id="p2">Αναλυτική ανακοίνωση του Συλλόγου της Αθήνας για τη σύμβαση που υπογράφτηκε στον κλάδο. Τι ισχύει, τι να προσέξουμε, πώς υπολογίζεται:</p>
			<p id="p3">Συνάδελφοι-σσες,</p>
			<p id="p4">Στις αρχές Ιουλίου 2008, υπογράφτηκε νέα Κλαδική Συλλογική Σύμβαση Εργασίας (ΣΣΕ) για τον κλάδο του βιβλίου. Η ΣΣΕ αφορά τους όρους αμοιβής και εργασίας των εργαζομένων στα βιβλιοπωλεία, βιβλιοχαρτοπωλεία, τμήματα βιβλίου σε σούπερ-μάρκετ, τμήματα βιβλίου σε πολυκαταστήματα, εκδοτικούς οίκους και αποθήκες χονδρικής πώλησης βιβλίου όλης της χώρας.</p>
			<p id="p5">Η ΣΣΕ υπογράφτηκε από την πλευρά των εργοδοτών από την ΠΟΕΒ και τον ΣΕΚΒ και από την εργατική πλευρά από την Ομοσπονδία Ιδιωτικών Υπαλλήλων Ελλάδας (ΟΙΥΕ), τη δευτεροβάθμια συνδικαλιστική οργάνωση στην οποία ανήκει ο Σύλλογός μας. Η εμπλοκή της ΟΙΥΕ στην όλη διαδικασία είναι απαραίτητη, μιας και η κλαδική ΣΣΕ είναι πανελλαδική και όχι μόνο για την Αττική.</p>
			<p id="p6">Για να φτάσουμε στην υπογραφή της νέας κλαδικής Συλλογικής Σύμβασης, ο Σύλλογός μας:</p>
			<p id="p7">- Πραγματοποίησε δύο Γενικές Συνελεύσεις στο τέλος του 2007, όπου συζητήθηκε και αποφασίστηκε το πλαίσιο των διεκδικήσεών μας και οι μορφές πάλης που θα ακολουθήσουμε για την προώθησή τους.</p>
			<p id="p8">- Οργάνωσε 24ωρη κλαδική Απεργία στο χώρο του βιβλίου στις 17 Ιανουαρίου, η οποία είχε επιτυχία τόσο από άποψη συμμετοχής των εργαζόμενων του κλάδου σ’ αυτή, όσο και από άποψη της απεργιακής συγκέντρωσης και διαδήλωσης.</p>
			<p id="p9">- Πραγματοποίησε δεκάδες εξορμήσεις σε χώρους δουλειάς, ώστε να ενημερωθούν όλοι οι συνάδελφοι-σσες για τις εξελίξεις σε σχέση με τις διεκδικήσεις μας.</p>
			<p id="p10">- Ενημέρωσε με προκηρύξεις και άλλα μέσα το αναγνωστικό κοινό, για τα προβλήματα και τα αιτήματά μας.</p>
			<p id="p11">- Παραβρέθηκε στις απ΄ ευθείας συναντήσεις με τους εκπροσώπους των εργοδοτών. Μετά την προσφυγή μας στον Οργανισμό ΜΕσολάβησης Διαιτησίας (ΟΜΕΔ) συμμετείχαμε, μαζί με εκπροσώπους της Ομοσπονδίας μας, στις διαπραγματεύσεις με την εργοδοτική πλευρά που έγιναν παρουσία του Μεσολαβητή.</p>
			<p id="p12">- Συγκάλεσε νέα Γενική Συνέλευση στα τέλη Μάη, ώστε να εγκριθούν οι κινήσεις και να αποφασιστούν συλλογικά τα βήματα που θα ακολουθήσει ο Σύλλογος με βάση τις τελικές προτάσεις των εργοδοτών.</p>
			<p id="p13">Η νέα κλαδική ΣΣΕ που υπογράφτηκε και έχει αναδρομική ισχύ από 1/1/2008, περιλαμβάνει και ικανοποιεί κάποιες από τις διεκδικήσεις μας, τόσο σε θεσμικό, όσο και σε οικονομικό επίπεδο. ΔΕΝ ικανοποιεί, όμως, τις αυξημένες και οξυμένες οικονομικές μας ανάγκες, ούτε προσεγγίζει σε καμία περίπτωση το σύνολο των αιτημάτων και στόχων μας (όπως τα 1.400 ευρω κατώτερος μισθός). Ως εκ τούτου πρέπει να την αντιμετωπίσουμε σαν ένα μικρό βήμα σε μια μεγάλη μάχη που είναι μπροστά μας, για ακόμα περισσότερες και ουσιαστικές αυξήσεις και για την ικανοποίηση σημαντικών αιτημάτων του κλάδου μας.</p>
			<p id="p14">Στις συλλογικές συμβάσεις, όπως και στην εργατική νομοθεσία και συνολικά στην κατάσταση των εργατικών δικαιωμάτων και κατοχυρώσεων αποτυπώνεται πάντα ένας συσχετισμός δύναμης. Ένας συσχετισμός δύναμης ανάμεσα στα αφεντικά και τους εργαζόμενους. Αν οι εργαζόμενοι έχουν δύναμη, αν έχουν γερά σωματεία σε κάθε επιμέρους κλάδο αλλά και συνολικά μπορούν να εκβιάζουν με απεργίες και άλλα μέσα, να αποσπούν κατακτήσεις, να βελτιώνουν τη θέση τους. Αν κάτι τέτοιο δεν υπάρχει οι εργαζόμενοι βρίσκονται σε υποχώρηση, ή σε άμυνα, ή στην απόσπαση λίγων πραγμάτων που δεν ικανοποιούν τις ανάγκες τους.</p>
			<p id="p15">Συνάδελφοι/-ισσες,</p>
			<p id="p16">ας είμαστε ειλικρινείς και ξεκάθαροι. Στην κλαδική ΣΣΕ αποτυπώνεται η δύναμη και η οργάνωση του κλάδου μας. Αν οργανωθούμε καλύτερα, αν δυναμώσει η συσπείρωση στο Σύλλογο θα έχουμε και καλύτερες προϋποθέσεις για παραπέρα κατακτήσεις, για καλύτερους μισθούς.</p>
			<p id="p17">Η φετινή κλαδική σύμβαση είναι αντίστοιχη της πίεσης που ασκήσαμε στους εργοδότες. Μια κλαδική απεργία, έστω και αρκετά πετυχημένη, δεν αρκεί. Πρέπει να τους στριμώξουμε ακόμη περισσότερο.</p>
			<p id="p18">Τι πρέπει να προσεχτεί στη νέα κλαδική ΣΣΕ,</p>
			<p id="p19">ποια είναι τα νέα στοιχεία που περιέχονται σ’ αυτή;</p>
			<p id="p20">1. Η σύμβαση είναι μονοετής και καλύπτει όλες τις ειδικότητες του κλάδου.</p>
			<p id="p21">2. Οι μισθολογικές αυξήσεις είναι: 3% από 1/1/2008 + 5% από 1/9/2008.</p>
			<p id="p22">3. Σε όσες ειδικότητες από τις υπαγόμενες στην κλαδική συλλογική σύμβαση δεν προβλέπεται επίδομα τέκνου 5% από το πρώτο παιδί (δηλαδή στις ειδικότητες: Πωλητές –τριες, Δειγματιστές –τριες, Διορθωτές-τριες, επιμελητές –τριες, Γραμματείς, υπάλληλοι γραφείου, διανομείς – couriers, εισπράκτορες, αποθηκάριοι, κλητήρες, Καθαριστές –τριες, Προγραμματιστές –τριες Η/Υ, αναλυτές –τριες Η/Υ, χειριστές –τριες Η/Υ, Διακοσμητές –τριες), το επίδομα αυτό θα χορηγείται από το δεύτερο παιδί.</p>
			<p id="p23">4. Χορηγείται ανά τετράμηνο, 4ωρη άδεια για αιμοδοσία. Σε περίπτωση που ο δότης δίνει αιμοπετάλια η άδεια θα είναι 24ωρη άδεια.</p>
			<p id="p24">5. Επαναδιατυπώθηκε με καλύτερο και πιο σαφή τρόπο η αργία την ημέρα του Αγίου Πνεύματος. Συγκεκριμένα, ορίζεται ως ημέρα υποχρεωτικής αργίας για τους εργαζόμενους του κλάδου. Αναφέρεται ρητά πως, «οι εργαζόμενοι στο Βιβλίο δεν απασχολούνται την ημέρα αυτή, όμως αμείβονται κανονικά. Οι μισθωτοί που θα εργασθούν κατά την ημέρα αυτή, σύμφωνα με τις προϋποθέσεις που ο νόμος ορίζει για τις υποχρεωτικές αργίες, δικαιούνται προσαύξηση κατά 100%».</p>
			<p id="p25">6. Θεσμοθετείται μια νέα ειδικότητα, η ειδικότητα του διανομέα – courier. Οι εργαζόμενοι που θα ενταχθούν σ’ αυτή θα έχουν όλα τα δικαιώματα που απορρέουν από την ειδικότητα του υπαλλήλου γραφείου με βάση την προϋπηρεσία τους (μισθό, επιδόματα, αποζημίωση και λοιπούς όρους εργασίας).</p>
			<p id="p26">7. Οι επιχειρήσεις που απασχολούν εργαζόμενους με δίκυκλα σε εξωτερικές εργασίες υποχρεώνονται: να αγοράζουν οι ίδιες και να συντηρούν τα δίκυκλα, να καταβάλλουν όλα τα έξοδα για τέλη κυκλοφορίας, καύσιμα, ανταλλακτικά, σέρβις κ.α., να πληρώνουν όλες τις κλήσεις για παράνομη στάθμευση, να αγοράζουν οι ίδιες και να χορηγούν στον εργαζόμενο εξοπλισμό προστασίας (αδιάβροχο – αντιανεμικό μπουφάν, αδιάβροχο παντελόνι, αδιάβροχες μπότες, γάντια, κράνος κλπ. Επίσης απαγορεύεται οι εργαζόμενοι με δίκυκλο να απασχολούνται σε εξωτερικές εργασίες όταν η θερμοκρασία ξεπερνά τους 38 βαθμούς Κελσίου ή πέφτει κάτω από τους 5 βαθμούς κελσίου (δηλαδή σε συνθήκες καύσωνα ή συνθήκες χιονιά και παγετού).</p>
			<p id="p27">…………………………………………………………………………………………………………………………………………………………………………………………………………………………………………………..………………..……………</p>
			<p id="p28">να υπενθυμίσουμε τα όσα έχουν καταχτηθεί για τον κλάδο και υπάρχουν στις συλλογικές συμβάσεις των προηγούμενων ετών (από το 2004 που δημιουργήθηκε για πρώτη φορά η ΚΛΑΔΙΚΗ ΣΣΕ ΒΙΒΛΙΟΥ).</p>
			<p id="p29">- Δημιουργήθηκαν νέες ειδικότητες: α) επιμελητές / διορθωτές και β) δειγματιστές (οι περιοδεύοντες πωλητές).</p>
			<p id="p30">- Επεκτάθηκε το επίδομα πτυχίου ΑΕΙ και ΤΕΙ (18% και 13% αντίστοιχα) και σε άλλες βασικές ειδικότητες (πωλητές, δειγματιστές…) που μέχρι τώρα δεν υπήρχε.</p>
			<p id="p31">- Κατοχυρώθηκε το επίδομα ξένης γλώσσας (5%) που πιστοποιείται με την κατοχή τουλάχιστον LOWER για τα Αγγλικά ή με αντίστοιχό του αναγνωρισμένο δίπλωμα για άλλες γλώσσες, για όσους εργάζονται σε εκδοτικούς που εκδίδουν αποκλειστικά ξενόγλωσσα βιβλία, σε βιβλιοπωλεία αμιγώς ξενόγλωσσα, σε βιβλιοπωλεία που ειδικεύονται στο ξενόγλωσσο φροντιστηριακό βιβλίο, σε βιβλιοπωλεία που ειδικεύονται σε ξενόγλωσσα βιβλία που απευθύνονται στους τουρίστες κ.λ.π.</p>
			<p id="p32">- Το επίδομα ανθυγιεινής εργασίας των καθαριστών/-τριών ανέρχεται στο 8%.</p>
			<p id="p33">- Το επίδομα ισολογισμού των λογιστών/-τριών ανέρχεται στο 73%.</p>
			<p id="p34">- Καθορίστηκε η αργία της Καθαράς Δευτέρας ως υποχρεωτική, ενώ ως τώρα ήταν εθιμική.</p>
			<p id="p35">- Για τους εργαζόμενους στο χώρο του ΒΙΒΛΙΟΥ παραχωρήθηκε η δυνατότητα αγοράς βιβλίων από τους εκδοτικούς οίκους, μέχρι 12 τον αριθμό κατ’ ανώτατο όριο το έτος, με έκπτωση 40%. Για την αγορά των βιβλίων έχει εκδοθεί ειδικό βιβλιάριο από τον Σύλλογο.</p>
			<p id="p36">…………………………………………………………………………………………………………………………………………………………………………………………………………………………………………………..…………………..……………</p>
			<p id="p37">Συνάδελφοι-σσες,</p>
			<p id="p38">Η υπογραφή της κλαδικής σύμβασης φέρνει ορισμένα νέα θετικά βήματα για τον κλάδο μας. Ωστόσο, μπροστά μας έχουμε δύσκολες μάχες.</p>
			<p id="p39">- Τη μάχη της εφαρμογής αυτής της σύμβασης σε όλους τους χώρους δουλειάς και για όλους τους εργαζόμενους του κλάδου. Είναι ανάγκη να αγωνιστούμε όλοι μαζί με το Σύλλογο, και καθένας στο χώρο δουλειάς του, ώστε να απαιτήσουμε αποφασιστικά την εφαρμογή όλων όσων προβλέπονται από τη σύμβαση. Καμία αναμονή και καμία υποχώρηση απέναντι στην εργοδοσία. Μαθαίνουμε τι δικαιούμαστε και απαιτούμε τώρα όλα όσα κερδίσαμε.</p>
			<p id="p40">- Τη μάχη της αντιπαράθεσης με την αντεργατική πολιτική σε όλα τα μέτωπα. Για να μην εφαρμοστεί το νέο ασφαλιστικό-έκτρωμα. Για να βάλουμε φρένο στη λιτότητα διαρκείας και την ακρίβεια. Για να σταματήσουμε όλα τα αντιλαϊκά μέτρα κυβέρνησης – εργοδοτών – Ε.Ε.</p>
			<p id="p41">Είναι φανερό ότι, χωρίς ένα νέο γύρο μαζικών εργατικών αγώνων. Σε μεγάλο βαθμό, οι αυξήσεις στους μισθούς και το επίπεδο κατακτήσεων στις συλλογικές συμβάσεις σε κάθε κλάδο «σκοντάφτουν» στην γενική κατάσταση του εργατικού και συνδικαλιστικού κινήματος.</p>
			<p id="p42">Για να ανατραπεί η αντεργατική επίθεση χρειάζονται συντονισμένοι αγώνες και μαζική διεκδίκηση μιας σειράς αιτημάτων σύμφωνα με τις σύγχρονες κοινωνικές ανάγκες και όχι σύμφωνα με τα «όρια αντοχής της εθνικής οικονομίας», δηλαδή στα όρια που θέτουν οι επιλογές των εργοδοτών και η οικονομική πολιτική της εκάστοτε κυβέρνησης. Ούτε σύμφωνα με τα προγράμματα σταθερότητας και σύγκλισης της Ε.Ε.</p>
			<p id="p43">Έχουμε ανάγκη από ένα άλλο συνδικαλιστικό κίνημα. Είναι υπονόμευση των κλαδικών διεκδικήσεων και αγώνων η στάση της ΓΣΕΕ. Η υπογραφή της διετούς Εθνικής Συλλογικής Σύμβασης τον Μάη -εν μέσω αγώνων για το ασφαλιστικό- είναι επιλογή υποταγής και ταξικής προδοσίας. Με τις αυξήσεις των 70 λεπτών που προβλέπει αυτή η σύμβαση, μπήκε ταφόπλακα και ασφυκτικό όριο στις κλαδικές διαπραγματεύσεις.</p>
			<p id="p44">Απαραίτητη προϋπόθεση για να πάνε τα πράγματα αλλιώς είναι η ενεργητική δράση κάθε εργαζόμενου. Όχι στην ανάθεση των υποθέσεων σε «συνδικαλιστές ηγέτες» και εκπροσώπους. Δεν υπάρχουν σωτήρες που θα αντιμετωπίσουν ως δια μαγείας τα προβλήματα. Συνδικαλισμός είναι η αυτενέργεια του κάθε συναδέλφου, η συμμετοχή του στο σωματείο, η αυτοργάνωση μέσα από τις γενικές συνελεύσεις. Συνδικαλιστής είναι ο κάθε συνάδελφος που υπερασπίζεται το δίκιο του και το δίκιο όλης της εργατικής τάξης. Συνδικαλιστές δεν είναι μόνο τα μέλη των Διοικητικών Συμβουλίων.</p>
			<p id="p45">Πρέπει να προετοιμάσουμε νέες μάχες σε συντονισμό με άλλα σωματεία και εργατικές συλλογικότητες, με επιθετικά αιτήματα και δυναμικές μαζικές μορφές πάλης.</p>
			<p id="p46">Σε αυτή την κατεύθυνση και στο δικό μας κλάδο χρειάζεται το επόμενο διάστημα, μέσα από γενικές συνελεύσεις, να αποφασίσουμε τις άμεσες διεκδικήσεις μας, απέναντι στην ακρίβεια και τη λιτότητα. Εμείς πιστεύουμε ότι η διετής Εθνική Συλλογική Σύμβαση Εργασίας πρέπει άμεσα να καταγγελθεί και να υπάρξει επαναδιαπραγμάτευση.</p>
			<p id="p47">Να συζητήσουμε τα επόμενα βήματα, τις νέες διεκδικήσεις μας για την επόμενη χρονιά και με ποιόν τρόπο μπορούμε να δώσουμε ακόμα πιο αποφασιστικά τη μάχη για να πετύχουμε νίκες.</p>
			<p id="p48">Κανένας/καμιά συνάδελφος έξω από το Σύλλογο.</p>
			<p id="p49">Όλοι στη μάχη για την άμεση και καθολική εφαρμογή της νέας κλαδικής σύμβασης στο βιβλίο.</p>
			<p id="p50">Πιο μαζικά – πιο αποφασιστικά στην προετοιμασία του κλάδου για νέες διεκδικήσεις, για νέους αγώνες.</p>
			<p id="p51">…………………………………………………………………………………………..………..……</p>
			<p id="p52">Για να ενημερωθείτε για τους μισθολογικούς πίνακες (με βάση την ειδικότητα και την προϋπηρεσία) απευθυνθείτε στα γραφεία του Συλλόγου.</p>
			<p id="p53">Τα γραφεία του Συλλόγου είναι ανοιχτά κάθε Πέμπτη από 5.30 μ.μ. έως 9.30 μ.μ.</p>
			<p id="p54">πως υπολογίζονται οι μισθοί; πως βρίσκουμε τα «καθαρά»;</p>
			<p id="p55">Όλα τα ποσά στους μισθολογικούς πίνακες είναι «μικτά», είτε πρόκειται για το βασικό μισθό, είτε για τα επιδόματα. Για να βρούμε τα «καθαρά» πρέπει να αφαιρεθούν οι κρατήσεις για τα ασφαλιστικά ταμεία.</p>
			<p id="p56">- όσοι συνάδελφοι είναι στα ΒΑΡΕΑ έχουν 19,0% κρατήσεις (15% ΙΚΑ + 4% ΤΕΑΥΕΚ)</p>
			<p id="p57">- όσοι συνάδελφοι είναι στα ΜΙΚΤΑ και έχουν ένσημα πριν την 1/1/1993 έχουν 16,9% κρατήσεις (12,9% ΙΚΑ + 4% ΤΕΑΥΕΚ)</p>
			<p id="p58">- όσοι συνάδελφοι είναι στα ΜΙΚΤΑ και κόλλησαν για πρώτη φορά ένσημα μετά την 1/1/1993 έχουν 19,9% κρατήσεις (12,9% ΙΚΑ + 7% ΤΕΑΥΕΚ)</p>
			<p id="p59">- όσοι συνάδελφοι είναι στα ΜΙΚΤΑ και δεν τους κολλάνε ΤΕΑΥΕΚ αλλά είναι στο ΤΕΑΜ, έχουν κρατήσεις 15,9% (12,9% ΙΚΑ + 3% ΤΕΑΜ).</p>
			<p id="p60">Αφού υπολογίσουμε τα «καθαρά», αφαιρούμε και τις κρατήσεις του ΦΜΥ (Φόρος Μισθωτών Υπηρεσιών). Απευθυνθείτε στο Σύλλογο για ενημέρωση για τις φορολογικές κλίμακες (για τις κρατήσεις ΦΜΥ).</p>
			<p id="p61">Δεν έχουν κρατήσεις ΦΜΥ οι μισθοί:</p>
			<p id="p62">α) μέχρι 857,00 ευρώ («καθαρά») εργαζόμενου άγαμου ή έγγαμου χωρίς παιδί</p>
			<p id="p63">β) μέχρι 928,00 ευρώ («καθαρά») εργαζόμενου με ένα παιδί, έγγαμου ή άγαμου ή χήρου ή διαζευγμένου</p>
			<p id="p64">γ) μέχρι 1000,00 ευρώ («καθαρά») εργαζόμενου με δύο παιδιά, έγγαμου ή άγαμου ή χήρου ή διαζευγμένου</p>
			<p id="p65">δ) μέχρι 1571,00 ευρώ («καθαρά») εργαζόμενου με τρία παιδιά και πάνω, έγγαμου ή άγαμου ή χήρου ή διαζευγμένου</p>
			<p id="p66">ε) μέχρι 1642,00 ευρώ («καθαρά») εργαζόμενου με τέσσερα παιδιά και πάνω, έγγαμου ή άγαμου ή χήρου ή διαζευγμένου</p>
			<p id="p67">Οι συνάδελφοι μερικής απασχόλησης (ωρομίσθιοι) έχουν τις ίδιες κρατήσεις. Ο μισθός τους υπολογίζεται με βάση τις ώρες που δουλεύουν, τις ώρες που δηλώνονται στην Επιθεώρηση Εργασίας με τις μισθοδοτικές καταστάσεις της επιχείρησης π.χ. αν δουλεύουν 20 ώρες την εβδομάδα πρέπει να παίρνουν ακριβώς το μισό μισθό.</p>
			<p id="p68">Ο υπολογισμός του ωρομίσθιου γίνεται ως εξής: Διαιρούμε το βασικό μισθό (ανάλογα με την ειδικότητα και την προϋπηρεσία) με το 25 (και βρίσκουμε την αμοιβή της ημέρας) και αυτό που βρίσκουμε το διαιρούμε με το 6,67.</p>
			<p id="p69">………………………………………………………………………………………………………………….</p>
			<p id="p70">ΒΙΒΛΙΟΫΠΑΛΛΗΛΟΥ ΓΙΑ ΤΗΝ ΑΓΟΡΑ ΒΙΒΛΙΩΝ ΜΕ ΕΚΠΤΩΣΗ» να αγοράζεις</p>
			<p id="p71">12 βιβλία το χρόνο με έκπτωση 40%.</p>
			<p id="p72">Τα βιβλία αγοράζονται από τους εκδοτικούς οίκους (όχι από τα βιβλιοπωλεία).</p>
			<p id="p73">Το βιβλιάριο αυτό εκδίδεται και θεωρείται κάθε χρονιά από το Σύλλογο.</p>
			<p id="p74">Έλα σε επαφή με το Σύλλογο. Γίνε μέλος του Συλλόγου.</p>
			<p id="p75">ΣΥΛΛΟΓΟΣ ΥΠΑΛΛΗΛΩΝ ΒΙΒΛΙΟΥ – ΧΑΡΤΟΥ, ΑΤΤΙΚΗΣ</p>
			<p id="p76">Λόντου 6 (β’ όροφος) Εξάρχεια, ΤΗΛΕΦ.: 210-3820537, e-mail: sylyp_vivliou@yahoo.gr</p>
			<p id="p77">Υποβολή σχολίου</p>
			<p id="p78">Όνομα</p>
			<p id="p79">You may use these HTML tags and attributes:</p>
			<p id="p80">&lt;a href="" title=""> &lt;abbr title=""> &lt;acronym title=""> &lt;b> &lt;blockquote cite=""> &lt;cite> &lt;code> &lt;pre> &lt;del datetime=""> &lt;em> &lt;i> &lt;q cite=""> &lt;strike> &lt;strong></p>
			<p id="p81">Να ειδοποιούμαι μέσω mail για σχόλια που θα ακολουθήσουν.</p>
			<p id="p82">Να ειδοποιούμαι μέσω mail για νέα άρθρα.</p>
		</body>
	</text>
</cesDoc>
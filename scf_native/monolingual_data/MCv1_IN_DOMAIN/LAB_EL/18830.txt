για τα σύγχρονα δικαιώματα και τις ανάγκες μας!
Ανασφάλιστος 1 στους 4 εργαζόμενους
Ανασφάλιστος εργάζεται 1 στους 4 εργαζόμενους, ενώ σημαντική αύξηση καταγράφεται και στη μερική και την εκ περιτροπής απασχόληση, σύμφωνα με τα στατιστικά στοιχεία δράσης 9μήνου και γ’ τριμήνου 2010 του Σώματος Επιθεωρητών Εργασίας.
Όπως προέκυψε από τους ελέγχους που πραγματοποίησαν τα μικτά κλιμάκια ελέγχου από το Σ.ΕΠ.Ε. και την ΕΥΠΕΑ (ΙΚΑ), το 25% των εργαζομένων εργάζονται ανασφάλιστοι. Κατά την περίοδο Φεβρουαρίου – Σεπτεμβρίου διενεργήθηκαν συνολικά 22.573 έλεγχοι, (που αντιπροσωπεύουν το 2,2% των ελληνικών επιχειρήσεων) και επιβλήθηκαν πρόστιμα της τάξεως των 7.902.000 ευρώ μόνο από την ΕΥΠΕΑ, ενώ διαπιστώθηκαν 2.924 παραβάσεις εργατικής νομοθεσίας. Η πλειονότητα των αδήλωτων εργαζομένων ανήκει, σύμφωνα με την έκθεση του ΣΕΠΕ, στις ευάλωτες κοινωνικές ομάδες (άνεργοι, αυτοαπασχολούμενοι, εποχικοί και μετανάστες), οι οποίες δεν έχουν δύναμη να διαπραγματευτούν τους όρους και τις συνθήκες της εργασίας τους.
Μικρή μείωση καταγράφεται, σύμφωνα με τα στοιχεία, στο ποσοστό της αδήλωτης εργασίας σε σχέση με το πρώτο τρίμηνο του 2010. Από 27% έως 28% που ήταν από τον Φεβρουάριο ως τον Απρίλιο του 2010 κινήθηκε στο 24,4% τον Μάιο, 22,5% τον Ιούνιο και 24,4% τον Αύγουστο του 2010.
Αυξημένες εμφανίζονται και οι συμβάσεις μερικής και εκ περιτροπής απασχόλησης σε σχέση με τις συμβάσεις πλήρους απασχόλησης. Κατά το α’ 9μηνο του έτους, κατατέθηκαν συνολικά 609.760 νέες συμβάσεις, από τις οποίες οι 400.561 αφορούν συμβάσεις πλήρους απασχόλησης, 168.164 μερικής απασχόλησης και 41.035 εκ περιτροπής απασχόλησης. Έγιναν συνολικά 15.577 μετατροπές συμβάσεων από τις οποίες οι 11.767 μετατράπηκαν σε μερική απασχόληση (75,54%), οι 3.455 σε εκ περιτροπής (22,18%) με συμφωνία εργαζόμενου – εργοδότη, ενώ οι 355 (2,27%) μεταβλήθηκαν σε εκ περιτροπής με μονομερή απόφαση του εργοδότη.
Ανάλογη τάση παρατηρείται και στην κατάσταση των νέων προσλήψεων και των μετατροπών των συμβάσεων κατά το τρίμηνο Ιουλίου – Σεπτεμβρίου. Στο Γ΄ τρίμηνο του τρέχοντος έτους, 86.116 επιχειρήσεις κατέθεσαν 126.136 νέες συμβάσεις πλήρους απασχόλησης, 59.225 μερικής απασχόλησης και 14.090 εκ περιτροπής απασχόλησης, ενώ μετατράπηκαν 4.329 από πλήρη σε μερική, 1.637 από πλήρη σε εκ περιτροπής με συμφωνία εργαζόμενου – εργοδότη και 295 από πλήρη σε εκ περιτροπής με μονομερή απόφαση του εργοδότη.
Share this:
Όνομα
You may use these HTML tags and attributes:
<a href="" title=""> <abbr title=""> <acronym title=""> <b> <blockquote cite=""> <cite> <code> <pre> <del datetime=""> <em> <i> <q cite=""> <strike> <strong>
Να ειδοποιούμαι μέσω mail για σχόλια που θα ακολουθήσουν.
Να ειδοποιούμαι μέσω mail για νέα άρθρα.
Θεσσαλονίκη:
Αθήνα:
κι οι αχόρταγοι
Οι λύκοι θα σας ταΐσουνε αντί να σας καταβροχθίσουν!
Από φιλία θα σας προσκαλέσει η τίγρη
να της βγάλετε τα δόντια!
Τέτοια περιμένετε!
επιλέξτε θέμα

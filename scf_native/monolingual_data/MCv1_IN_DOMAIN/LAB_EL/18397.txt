Συνθήκες
Πόλη
Άρθρο 18
Ρύθμιση θεμάτων μερικής απασχόλησης, εκ περικοπής εργασίας, προσωρινής απασχόλησης, δοκιμαστικής περιόδου απασχόλησης και απλοποίηση διαδικασιών εφαρμογής εργατικής νομοθεσίας
1. Η παράγραφος 9 του άρθρου 38 Ν.1892/1990 όπως αντικαταστάθηκε με το άρθρο 2 Ν.3846/2010 αντικαθίσταται ως εξής:
«9. Οι αποδοχές των εργαζομένων με σύμβαση ή σχέση εργασίας μερικής απασχόλησης υπολογίζονται όπως και οι αποδοχές του συγκρίσιμου εργαζομένου και αντιστοιχούν στις ώρες εργασίας της μερικής απασχόλησης.»
2. Η παράγραφος 11 του άρθρου 38 Ν.1892/1990 όπως αντικαταστάθηκε με το άρθρο 2 Ν.3846/2010 αντικαθίσταται ως εξής:
«11. Αν παραστεί ανάγκη για πρόσθετη εργασία πέρα από τη συμφωνηθείσα, ο μερικώς απασχολούμενος εργαζόμενος έχει υποχρέωση να την παράσχει, αν είναι σε θέση να το κάνει και η άρνησή του θα ήταν αντίθετη με την καλή πίστη. Ο μερικώς απασχολούμενος μπορεί να αρνηθεί την παροχή εργασίας πέραν της συμφωνημένης, όταν αυτή η πρόσθετη εργασία λαμβάνει χώρα κατά συνήθη τρόπο».
3. Το τέταρτο εδάφιο της παραγράφου 3 του άρθρου 2 του Ν.3846/2010, αντικαθίσταται ως εξής:
«Αν περιοριστούν οι δραστηριότητές του ο εργοδότης μπορεί, αντί καταγγελίας της σύμβασης εργασίας, να επιβάλλει σύστημα εκ περιτροπής απασχόλησης στην επιχείρησή του, η διάρκεια της οποίας δεν επιτρέπεται να υπερβαίνει τους εννέα (9) μήνες στο ίδιο ημερολογιακό έτος, μόνο εφόσον προηγουμένως προβεί σε ενημέρωση και διαβούλευση με τους νόμιμους εκπροσώπους των εργαζομένων, σύμφωνα με τις διατάξεις του Π.Δ. 260/06 και του Ν. 1767/88.»
4. Η παράγραφος 6 άρθρου 22 N.2956/2001, όπως αντικαταστάθηκε με το άρθρο 3 του Ν.3846/2010 αντικαθίσταται ως εξής:
«6. Η διάρκεια της απασχόλησης του μισθωτού από τον έμμεσο εργοδότη, στην οποία περιλαμβάνονται και οι ενδεχόμενες ανανεώσεις που γίνονται εγγράφως, δεν επιτρέπεται να είναι μεγαλύτερη από τους τριάντα έξι (36) μήνες. Σε περίπτωση υπέρβασης των χρονικών ορίων, που τίθενται από την παρούσα παράγραφο, επέρχεται μετατροπή της υπάρχουσας σύμβασης σε σύμβαση αορίστου χρόνου με τον έμμεσο εργοδότη».
5. α. Στην παράγραφο 2 του άρθρου 74 του Ν.3863/2010 προστίθεται εδάφιο ως εδάφιο Α΄ ως εξής:
« Α΄. Η απασχόληση με σύμβαση εργασίας αορίστου χρόνου λογίζεται ως απασχόληση δοκιμαστικής περιόδου για τους πρώτους δώδεκα (12) μήνες από την ημέρα ισχύος της και η οποία μπορεί να καταγγελθεί χωρίς προειδοποίηση και χωρίς αποζημίωση απόλυσης, εκτός κι αν άλλο συμφωνήσουν τα μέρη.».
β Το πρώτο εδάφιο της παραγράφου 2 του άρθρου 74 του Ν.3863/2010 αναριθμείται ως Β΄ και η περίπτωση α’ αυτής αντικαθίστανται ως εξής:
« Β΄. Σύμβαση μισθωτού με σχέση εργασίας αορίστου χρόνου, διάρκειας πέραν των δώδεκα (12) μηνών, δύναται να καταγγελθεί κατόπιν προηγούμενης έγγραφης προειδοποίησης του εργοδότη ως εξής:
α) Για υπαλλήλους που έχουν υπηρετήσει από δώδεκα (12) μήνες έως δύο (2) χρόνια, προειδοποίηση ενός μηνός (1) πριν την απόλυση».
6. α. Με αποφάσεις του Υπουργού Εργασίας και Κοινωνικής Ασφάλισης είναι δυνατή η αλλαγή της διαδικασίας υποβολής δηλώσεων, αναφορών, ειδοποιήσεων, αναγγελιών και λοιπών στοιχείων που υποβάλλουν οι εργοδότες στον ΟΑΕΔ, στις Επιθεωρήσεις Εργασίας, στους Φορείς Κοινωνικής Ασφάλισης και σε άλλες υπηρεσίες του Υπουργείου Εργασίας και Κοινωνικής Ασφάλισης και των εποπτευομένων από αυτό φορέων, και αφορούν στους μισθωτούς τους και συγκεκριμένα στην πρόσληψη, αποχώρηση, τους όρους εργασίας, την απασχόληση και άλλες σχετικές πληροφορίες.
β. Mε όμοιες υπουργικές αποφάσεις μπορεί να ρυθμίζονται μεταξύ άλλων η δυνατότητα ηλεκτρονικής υποβολής των στοιχείων, που αναφέρονται στην ανωτέρω παράγραφο εν όλω ή εν μέρει, περιλαμβανομένης της τροποποίησης των προθεσμιών υποβολής, της χρήση κοινής βάσης δεδομένων των προαναφερομένων αρμόδιων δημόσιων φορέων καθώς και κάθε άλλη τροποποίηση και απλούστευση διαδικαστικής ενέργειας, που προβλέπεται για τους εργοδότες και τους εργαζόμενους και που συμβάλλει στη μείωση διοικητικού βάρους.
12 άρθρα έχουν την ετικέτα "Αγροτικά θέματα & αγροτική πολιτική" Αγροτικά θέματα & αγροτική πολιτική
14 άρθρα έχουν την ετικέτα "Απασχόληση και ανεργία" Απασχόληση και ανεργία
10 άρθρα έχουν την ετικέτα "Απεργίες και εκδηλώσεις διαμαρτυρίας" Απεργίες και εκδηλώσεις διαμαρτυρίας
18 άρθρα έχουν την ετικέτα "Γερμανία" Γερμανία
16 άρθρα έχουν την ετικέτα "Διεθνείς αγορές και Χρηματιστήρια" Διεθνείς αγορές και Χρηματιστήρια
11 άρθρα έχουν την ετικέτα "Ενέργεια Καύσιμα και ΑΠΕ" Ενέργεια Καύσιμα και ΑΠΕ
14 άρθρα έχουν την ετικέτα "Επιχειρήσεις" Επιχειρήσεις
28 άρθρα έχουν την ετικέτα "Ευρωπαϊκή Ένωση" Ευρωπαϊκή Ένωση
11 άρθρα έχουν την ετικέτα "Εφορία και φορολογική πολιτική" Εφορία και φορολογική πολιτική
11 άρθρα έχουν την ετικέτα "ΗΠΑ" ΗΠΑ
20 άρθρα έχουν την ετικέτα "Μνημόνιο" Μνημόνιο
26 άρθρα έχουν την ετικέτα "Οικονομική κρίση" Οικονομική κρίση
17 άρθρα έχουν την ετικέτα "Τράπεζες & χρηματοπιστωτικό σύστημα" Τράπεζες & χρηματοπιστωτικό σύστημα
10 άρθρα έχουν την ετικέτα "Υπουργείο Οικονομικών" Υπουργείο Οικονομικών
14 άρθρα έχουν την ετικέτα "Χρηματιστήριο Αθηνών" Χρηματιστήριο Αθηνών
Τα νέα του ΑΣΕΠ
Στην απορρόφηση επιτυχόντων του ΑΣΕΠ λόγω του μεγάλου αριθμού των συνταξιοδοτήσεων στο Δημόσιο και των αυξημένων αναγκών του υπουργείου Οικονομικών προχωρά η κυβέρνηση, σύμφωνα με την κοινή ανακοίνωση που εξέδωσε ο υπουργός Εσωτερικών, Γιάννης Ραγκούσης, και ο υπουργός Οικονομικών, Γιώργος Παπακωνσταντίνου.
Ελευθεροτυπία

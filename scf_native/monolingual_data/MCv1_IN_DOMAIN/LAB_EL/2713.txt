Χρήστης:
ΚΑΤΑΛΟΓΟΣ
Εφαρμογές Εργατικής Νομοθεσίας
Παναγιώτης Ι. Παυλόπουλος, Εισηγητής στην Ελεγκτική και στο Εργατικό Δίκαιο, στο Ινστιτούτο Εκπαίδευσης του Σώματος Ορκωτών Ελεγκτών Λογιστών, Ορκωτός Ελεγκτής Λογιστής, Μέλος της Εταιρείας ΣΟΛ ΑΕ
Εισαγωγή
Μέσα από την καθημερινή πρακτική των εργατικών θεμάτων παρουσιάζονται σημεία που χρήζουν ενδελεχούς μελέτης. Τα κυριότερα είναι ο τρόπος υπολογισμού του κόστους της μισθοδοσίας, συμπεριλαμβανομένων τυχόν υπερωριών, επιδομάτων και λοιπών αμοιβών, όπως υπερεργασίας, νυκτερινής απασχόλησης κ.λπ. Ο σωστός υπολογισμός των μηνιαίων καταστάσεων μισθοδοσίας είναι σημαντικός διότι διευκολύνει εκτός των άλλων και τον ορθό υπολογισμό των αποζημιώσεων απόλυσης, της αποζημίωσης αδείας και του επιδόματος αδείας.
Σε συνέχεια της δημοσίευσης πρακτικών θεμάτων της Εργατικής Νομοθεσίας, προσπάθεια που ξεκίνησε από το τεύχος Δεκεμβρίου 2007, παραθέτουμε παράδειγμα προσδιορισμού των μικτών μηνιαίων αποδοχών υπαλλήλου, καθώς και του συνολικού εργατικού κόστους για την επιχείρηση. Θα πρέπει ιδιαίτερα να επισημάνουμε ότι στην πράξη παρατηρούνται πολλές φορές λάθη και παραλείψεις, που κυρίως αναφέρονται στον ορθό και με βάση τις ισχύουσες διατάξεις, υπολογισμό των κάθε είδους αποδοχών των εργαζομένων με σχέση εξαρτημένης εργασίας.
Η παρουσίαση αναλυτικών παραδειγμάτων, με τους σχετικούς υπολογισμούς και ακολούθως, οι επεξηγήσεις που δίνονται για την κατανόηση των χειρισμών, είναι βέβαιο ότι οδηγούν στην ορθή αντιμετώπιση, στην πράξη, παρόμοιων θεμάτων.
Α. Παράδειγμα
Σε υπάλληλο εμπορικής επιχείρησης που είχε συμπληρώσει τις προϋποθέσεις για πλήρη σύνταξη ο εργοδότης του κατήγγειλε τη σύμβαση εργασίας στις 7.6.2008 (ημέρα Παρασκευή). Ο μισθωτός αυτός είχε συμπληρώσει 35ετια στην επιχείρηση, το όριο ηλικίας και τα αντίστοιχα ένσημα ΙΚΑ. Εργαζόταν 40 ώρες την εβδομάδα με 5νθημερη απασχόληση, ο μισθός του ήταν 3.000,00 € και μέχρι την απόλυσή του δεν είχε λάβει την κανονική του άδεια (έτους 2008). Σημειώνεται ότι το μήνα Ιανουάριο αρρώστησε τρεις (3) ημέρες (Παρασκευή έως Κυριακή) και το μήνα Φεβρουάριο οκτώ (8) συνεχόμενες ημέρες (Κυριακή έως Κυριακή) για τις οποίες και επιδοτήθηκε από το ΙΚΑ με 15,00 € ημερησίως (8 χ 15,00 = 120).
Να προσδιοριστεί, αναλυτικά, το συνολικό κόστος της επιχείρησης από την 1.1.2008 μέχρι την ημέρα της απόλυσης.
Δεδομένα παραδείγματος
97,29 €
24 μήνες
α) Αποζημίωση μήνες 24 χ 3.000,00 χ 116,66% χ 40%
33.598,08 €
2.928,00 €
682,49 €
2.880,00 €
682,49 €
720,00 €
163,80 €
1.458,32 €
341,25 €
500,00 €
109,20 €
3.600,00 €
1.500,00 €
341,25 €
9.000,00 €
2.047,47 €
60.552,35 €
Β. Επεξηγήσεις για την κατανόηση του παραδείγματος
1. Η αποζημίωση των 24 μηνών που δικαιούται ο υπάλληλος λόγω συμπληρωμένης προϋπηρεσίας 35 ετών περιορίζεται στο 40% λόγω συνταξιοδότησης (επικουρικά ασφαλισμένος).
2. Σε κάθε περίπτωση απασχόλησης εργαζομένου στην πενθήμερη εργασία (5 ημέρες χ 8 ώρες = 40 ώρες εβδομαδιαίως) πρέπει να υπολογίζεται εκτός του ημερομισθίου και το ωρομίσθιο διότι στις περιπτώσεις που η απασχόληση δεν είναι πλήρης, ο υπολογισμός των αμοιβών γίνεται πάντοτε με το ωρομίσθιο το οποίο εξευρίσκεται ως εξής:
Βασικές τακτικές αποδοχές: 25 χ 6:40 ώρες = καταβαλλόμενο ωρομίσθιο.
3. Το ίδιο ισχύει και στις περιπτώσεις κατά τις οποίες ο υπάλληλος είναι μερικές ημέρες ασθενής, όπως στο παράδειγμά μας όπου ο υπάλληλος ασθένησε το μήνα Ιανουάριο από Παρασκευή έως Κυριακή (3 ημέρες) που σημαίνει ότι έλειπε από την εργασία του την ημέρα της Παρασκευής. Δηλαδή, 8 ώρες χ ωρομίσθιο χ 50% (τριήμερα ασθενείας) = μείωση αποδοχών από το μήνα Ιανουάριο. Το ίδιο ισχύει και για το μήνα Φεβρουάριο από τον οποίο θα αφαιρεθεί ολόκληρο το ποσό της επιδότησης του ΙΚΑ (8 ημέρες χ 15 € = 120 €).
4. Στο πενθήμερο σύστημα εργασίας οι ημέρες ασφάλισης για κάθε εβδομάδα είναι 6. Αναλυτικότερα, οι ημέρες ασφάλισης υπολογίζονται ως κάτωθι:
1 ημέρα εργασίας
6 ημέρες ασφάλισης
Επομένως, έχει ιδιαίτερη σημασία ο ακριβής αριθμός των ημερών ασφάλισης διότι με βάση τις ημέρες αυτές και του τεκμαρτού ημερομισθίου θα υπολογισθούν οι αντίστοιχες εισφορές και κρατήσεις. Στο παράδειγμά μας, επειδή η σύμβαση εργασίας καταγγέλθηκε στις 7.6.2008, ημέρα Παρασκευή, οι ημέρες εργασίας στην εβδομάδα αυτή ανέρχονται σε 5 και επομένως οι ημέρες ασφάλισης είναι 6.
5. Στην αποζημίωση αδείας και του επιδόματος αδείας ο υπολογισμός των αμοιβών γίνεται με βάση το ημερομίσθιο και όχι το ωρομίσθιο. Επειδή ο μισθωτός έχει συμπληρώσει στον ίδιο εργοδότη υπηρεσία μεγαλύτερη των δέκα (10) ετών δικαιούται αποζημίωση αδείας 30/25 και επίδομα αδείας το 1/2 του μηνιαίου μισθού του.
6. Οι ημέρες κανονικής άδειας αποτελούν χρόνο πραγματικής υπηρεσίας και ως εκ τούτου οι αποδοχές αυτής, όπως άλλωστε και του επιδόματος αδείας, υπόκεινται σε εισφορές υπέρ του Οργανισμού κύριας και επικουρικής ασφάλισης. Οι αμοιβές όμως που καταβάλλουν οι εργοδότες στους μισθωτούς που δεν έχουν λάβει την κανονική τους άδεια όταν αποχωρούν οικειοθελώς από την επιχείρηση ή τους απομακρύνει ο εργοδότης λόγω συνταξιοδότησης ή τους καταγγέλλεται η σύμβαση εργασίας, θεωρούνται αποζημιώσεις άδειας και δεν υπόκεινται σε εισφορές.
7. Το επίδομα αδείας, τόσο αυτό που χορηγείται με την άδεια, όσο και εκείνο που χορηγείται από τη λύση της σχέσης εργασίας με οποιονδήποτε τρόπο, αποτελεί αποδοχές και όχι αποζημίωση, όπως συμβαίνει με την άδεια. Επομένως για το επίδομα αδείας λογίζονται εισφορές υπέρ ασφαλιστικών Οργανισμών κύριας και επικουρικής ασφάλισης και μέχρι του ποσού της ΑΑΚ 1 που στο παράδειγμά μας ανέρχεται σε 1.216,13 € (97,29 χ 25 χ 50%).
8. Όπως αναφέρεται στο παράδειγμα μας, ο μισθωτός ασθένησε το μήνα Ιανουάριο 3 ημέρες και το μήνα Φεβρουάριο 8 ημέρες για τις οποίες και επιδοτήθηκε από το ΙΚΑ. Οι 3 ημέρες ασθενείας για τις οποίες δεν επιδοτήθηκε από το ΙΚΑ θα υπολογισθούν ως κανονικές ημέρες εργασίας για το Δώρο Πάσχα, ενώ οι 8 ημέρες ασθενείας για τις οποίες επιδοτήθηκε από το ΙΚΑ δεν θα υπολογισθούν ως ημέρες εργασίας και θα αφαιρεθούν για τον υπολογισμό του Δώρου Πάσχα. Δικαιούται, δηλαδή, 14 ημερομίσθια Δώρου Πάσχα και όχι 15 (8 ημερολογιακές ημέρες = 1 ημέρα Δ.Π.).
9. Στις περιπτώσεις που ο υπάλληλος είναι παλαιά ασφαλισμένος (προ της 1.1.1993) πρέπει να δίδεται προσοχή εάν οι μηνιαίες ακαθάριστες αποδοχές του υπερβαίνουν την ανωτάτη ασφαλιστική κλάση (ΑΑΚ), διότι στην περίπτωση αυτή οι κρατήσεις και οι εργοδοτικές εισφορές υπολογίζονται μέχρι του ποσού της ΑΑΚ, όπως στο παράδειγμα μας, στο οποίο ο υπάλληλος λαμβάνει μηνιαίο μισθό 3.000,00 € ενώ η ΑΑΚ ανέρχεται στο ποσό των 2.432,25 € (ανώτατο τεκμαρτό ημερομίσθιο 97,29 € χ 25 = 2.432,25).
10. Το ίδιο ισχύει και για τον υπολογισμό των εισφορών στα Δώρα Χριστουγέννων και Πάσχα, διότι σε πολλές περιπτώσεις, όπως στο παράδειγμά μας, οι αποδοχές των δώρων υπερβαίνουν τις αποδοχές που αντιστοιχούν στο μισθό της ΑΑΚ και επομένως και στη περίπτωση αυτή ο υπολογισμός τους περιορίζεται στο μισθό της ΑΑΚ όπως κάθε φορά ισχύει. Δηλαδή, ενώ το ημερομίσθιο του ανωτέρω υπαλλήλου ανέρχεται στο ποσό των 120,00 €
(3.000,00 : 25), οι ασφαλιστικές εισφορές των δώρων υπολογίζονται στο ημερομίσθιο της ΑΑΚ (97,29 €).
11. Δεν υφίσταται θέμα περιορισμού της αποζημίωσης δεδομένου ότι οι μηνιαίες αποδοχές του υπαλλήλου στο παράδειγμα μας (3.000,00 €) δεν υπερβαίνουν το οκταπλάσιο του ημερομισθίου ανειδίκευτου εργάτη, πολλαπλασιαζόμενο με τον αριθμό τριάντα (31,32 € χ 8 χ 30 = 7.516,80 €).
1 . Ανώτατης Ασφαλιστικής Κλάσης.
Ελεύθερη επιλογή χρόνου παρακολούθησης
Websites Νομικής Βιβλιοθήκης

ΟΛΟΙ ΣΤΗ 48ΩΡΗ ΑΠΕΡΓΙΑ ΤΗΣ ΟΤΟΕ, ΤΡΙΤΗ-ΤΕΤΑΡΤΗ! ΠΑΛΛΑΙΚΟΣ ΞΕΣΗΚΩΜΟΣ
OΛΟΙ ΤΗΝ ΤΡΙΤΗ ΣΤΗ ΣΥΓΚΕΝΤΡΩΣΗ ΤΩΝ ΤΡΑΠΕΖΟΥΠΑΛΛΗΛΩΝ ΣΤΟ ΚΕΝΤΡΙΚΟ ΤΗΣ ΑΓΡΟΤΙΚΗΣ στις 10.00
ΠΑΝΕΠΙΣΤΗΜΙΟΥ Κ ΚΡΙΕΖΩΤΟΥ (ΑΠΕΝΑΝΤΙ ΑΠΟ ΜΕΓΑΛΗ ΒΡΕΤΑΝΙΑ) ΚΑΙ ΠΟΡΕΙΑ ΣΤΗ ΒΟΥΛΗ ΜΑΖΙ ΜΕ ΟΛΟΥΣ ΤΟΥΣ ΕΡΓΑΖΟΜΕΝΟΥΣ
ΟΛΟΙ ΤΗΝ ΤΕΤΑΡΤΗ ΣΤΙΣ 10.30 ΣΤΗΝ ΠΟΡΕΙΑ ΤΩΝ ΠΡΩΤΟΒΑΘΜΙΩΝ ΣΩΜΑΤΕΙΩΝ ΣΤΟ ΜΟΥΣΕΙΟ (ΠΑΤΗΣΙΩΝ) ΣΤΗ ΜΕΓΑΛΗ ΠΑΝΕΡΓΑΤΙΚΗ ΑΠΕΡΓΙΑ
ΚΛΙΜΑΚΩΣΗ ΤΩΝ ΑΓΩΝΩΝ - ΟΙ ΑΓΩΝΕΣ ΣΤΑ ΧΕΡΙΑ ΤΩΝ ΕΡΓΑΖΟΜΕΝΩΝ - ΟΧΙ ΣΤΟ ΞΕΠΟΥΛΗΜΑ ΤΗΣ ΓΣΕΕ - ΟΤΟΕ - ΔΙΑΚΛΑΔΙΚΟΣ ΣΥΝΤΟΝΙΣΜΟΣ ΤΩΝ ΣΩΜΑΤΕΙΩΝ ΤΩΝ ΤΡΑΠΕΖΩΝ
2 Μαϊ 2010
Νέα Μέτρα ΣΟΚ & ΔΕΟΣ ανακοίνωσε η κυβέρνηση! 48ωρη απεργία ΑΔΕΔΥ 4-5 ΜΑΗ
Ετήσιο επίδομα 1000 ευρώ αντί για 13ο και 14ο μισθό στο δημόσιο - Νέα μείωση 8% στα επιδόματα του στενού δημοσίου τομέα - Πρόσθετη μείωση 3% στους μισθούς του ευρύτερου δημόσιου τομέα - Στο 23% ο συντελεστής ΦΠΑ
Αναλυτικά, τα μέτρα που ανακοίνωσε ο υπουργός Οικονομικών, έχουν ως εξής:
Καταργείται ο 13ος και ο 14ος μισθός στο δημόσιο και ευρύτερο δημόσιο τομέα. Οι έχοντες μεικτές αποδοχές άνω των 3000 ευρώ, δεν θα παίρνουν καθόλου δώρα και επιδόματα. Όσοι κινούνται κάτω από αυτό το όριο, θα εισπράττουν 250 ευρώ το Πάσχα, 250 ευρώ ως επίδομα αδείας και 500 ευρώ τα Χριστούγεννα
Μειώνονται κατά 8% επιπλέον τα επιδόματα στον στενό δημόσιο τομέα. Για τους εργαζόμενους στον ευρύτερο δημόσιο τομέα όπου δεν υπάρχουν επιδόματα, θα περικοπούν οι μισθοί κατά 3% επιπλέον.
Καταργείται η 13η και η 14η σύνταξη για όλα τα ταμεία. Οι έχοντες (σε επίπεδο μεικτών) σύνταξη που δεν ξεπερνούν τις 2.500 ευρώ θα εισπράττουν 200 ευρώ το Πάσχα, 200 ευρώ το καλοκαίρι και 400 ευρώ τα Χριστούγεννα
Παγώνουν οι μισθοί και οι συντάξεις για όλη τη διάρκεια του προγράμματος στήριξης δηλαδή για τα επόμενα 3 χρόνια.
Μειώνονται οι συντάξεις πάνω από ένα όριο λόγω της επαναφοράς του ΛΑΦΚΑ
Αυξάνονται κατά 10% όλοι οι συντελεστές Φ.Π.Α. Ο συντελεστής του 21% γίνεται 23%. Ο συντελεστής του 10% γίνεται 11% και ο συντελεστής του 5% γίνεται 5,5%.
Αυξάνονται κατά 10% επιπλέον οι ειδικοί φόροι κατανάλωσης σε ποτά, τσιγάρα και καύσιμα.
Αυξάνονται οι αντικειμενικές αξίες των ακινήτων
Επιβάλλεται έκτακτη εισφορά στις επιχειρήσεις. Ο Γιώργος Παπακωνσταντίνου δεν έδωσε λεπτομέρειες για τον τρόπο υπολογισμού αυτής της εισφοράς.
Ξεκινά διαβούλευση με τους κοινωνικούς εταίρους για αλλαγές στο όριο απολύσεων (είναι σήμερα στο 2%) και μειώσεις στις αποζημιώσεις.
"Κόβεται" η καταβολή της δεύτερης δόσης του ειδικού επιδόματος αλληλεγγύης.
Προωθούνται ρυθμίσεις βάσει των οποίων θα μειώνεται η αποζημίωση για την υπερωριακή απασχόληση
Ορίζονται νέα επίπεδα κατώτατων αποδοχών για τους νέους και τους μακροχρόνια ανέργους
Από το 2011 θα ξεκινήσει η εφαρμογή ενιαίου μισθολογίου στο δημόσιο τομέα
Ανοίγουν τα κλειστά επαγγέλματα και απελευθερώνεται ο τομέας των μεταφορών
Λαμβάνονται μέτρα για την εξυγίανση του ΟΣΕ και την απελευθέρωση της αγοράς ενέργειας με παράλληλη ενίσχυση του ρόλου της αρμόδιας Ρυθμιστικής Αρχής (ΡΑΕ).
Άμεσα κατατίθεται και το νέο ασφαλιστικό νομοσχέδιο:
-Η εξίσωση των ορίων ηλικίας ανδρών και γυναικών στο δημόσιο θα αρχίσει από το 2011 με τριετή περίοδο προσαρμογής
- Τα γενικά όρια ηλικίας δεν αλλάζουν. Εισάγεται όμως μηχανισμός «αυτόματης προσαρμογής των ορίων ηλικίας στο προσδόκιμο ζωής». - Μειώνονται τα ασφαλιστικά ταμεία σε 3.
- Αυξάνεται η ελάχιστη περίοδος εισφορών από τα 37 στα 40 έτη έως το 2015 - Περιορίζεται η πρόωρη συνταξιοδότηση και αυξάνεται το ελάχιστο όριο στα 60 έτη
- Επανέρχονται περικοπές στη λίστα των βαρέων και ανθυγιεινών.
- Ενισχύεται η ανταποδοτικότητα μεταξύ εισφορών και συντάξεων
- Οι συντάξεις καθορίζονται με βάση τις αποδοχές στο σύνολο του εργασιακού βίου -
- Αναθεώρηση του πλαισίου χορηγήσεων συντάξεων αναπηρίας
- Ελάχιστη εγγυημένη σύνταξη για άτομα άνω των 65 ετών, με βάση εισοδηματικά κριτήρια
Απαντώντας σε σχετικές ερωτήσεις ο υπουργός επισήμανε πως "όλα τα μέτρα που ανακοινώνονται ισχύουν για όλη τη διάρκεια του προγράμματος και "αποτυπώνονται σε σχέδιο νομου που θα κατατεθεί στη Βουλή αύριο ή το αργότερο την Τρίτη, με τη διαδικασία του κατεπείγοντος".
Ερωτηθείς για τις αλλαγές που επιχειρεί να προωθήσει η κυβέρνηση στον ιδιωτικό τομέα, ο Γ. Παπακωνσταντίνου σημείωσε πως στη συμφωνία δεν υπάρχει συγκεκριμένο ποσοστό για τις αποζημιώσεις και τις απολύσεις. "Τίθεται ένα χρονοδιάγραμμα συζήτησης με τους κοινωνικούς εταίρους" και στο τέλος αυτής της διαδικασίας η κυβέρνηση θα καταθέσει νομοσχέδιο.
ΠΡΟΤΑΣΗ ΠΡΟΟΠΤΙΚΗΣ Ανεξάρτητη Αριστερή Κίνηση Εργαζομένων Εθνικής
"Δεν είμαστε επαγγελματίες συνδικαλιστές. Είμαστε μια εργατική συλλογικότητα, με πολλούς νέους συναδέλφους, αλλά και παλιούς, που έχουν μείνει εκτός της συνδικαλιστικής γραφειοκρατίας. Λειτουργούμε αμεσοδημοκρατικά, δεν αναδεικνύουμε εκπροσώπους και φωτισμένους ηγέτες, πιστεύουμε ότι όλοι έχουμε τη δυνατότητα να αρθρώνουμε λόγο για τα μικρά και μεγάλα ζητήματα. Δεν διεκδικούμε το αλάθητο, επιδιώξαμε την κοινή δράση με όσες δυνάμεις δηλώνουν ότι θέλουν μια ταξική πορεία στο εργατικό κίνημα, χωρίς ηγεμονισμούς και καπελώματα, στηρίξαμε την πρωτοβουλία συναδέλφων σε κατ/τα να μαζέψουν υπογραφές για έκτακτη Γ. Συνέλευση με θέμα το ασφαλιστικό το 2008."
ΓΕΩΡΓΙΣΟΥΔΗΣ ΠΑΣΧΑΛΗΣ (ΠΛ ΕΛΕΥΘΕΡΙΑΣ ΞΑΝΘΗΣ)
ΚΑΒΒΑΔΑΣ ΓΙΩΡΓΟΣ (ΛΑΡΙΣΑΣ)
ΛΑΜΠΡΟΠΟΥΛΟΥ ΒΙΚΗ (Δ/ΝΣΗ ΤΕΧΝ. ΥΠΗΡΕΣΙΩΝ)
ΜΥΤΙΝΗ ΣΤΕΛΛΑ (ΤΡΑΠ ΣΥΜΒΟΥΛΟΣ ΘΕΣ/ΚΗ))
ΞΙΦΑΡΑ ΜΑΡΙΑ (ΣΟΛΩΝΟΣ)
ΤΟΥΣΣΑ ΕΛΕΝΑ (ΣΧΗΜΑΤΑΡΙΟΥ)
Enter your email address:
περιεχόμενα...
μας έχουν ''διαβάσει'' - μοναδικοί επισκέπτες εννοείται...
περιηγηθείτε στις ...τράπεζες

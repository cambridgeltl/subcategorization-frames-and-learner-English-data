<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>ΣΥΛΛΟΓΟΣ ΕΡΓΑΖΟΜΕΝΩΝ ΣΤΑ ΦΡΟΝΤΙΣΤΗΡΙΑ ΚΑΘΗΓΗΤΩΝ</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>ΣΥΛΛΟΓΟΣ ΕΡΓΑΖΟΜΕΝΩΝ ΣΤΑ ΦΡΟΝΤΙΣΤΗΡΙΑ ΚΑΘΗΓΗΤΩΝ</title>
						<author></author>
						<imprint>
							<publisher></publisher>
							<pubDate>2009-07-16 22:15:19.0</pubDate>
							<eAddress>http://www.sefk.gr/selides/tiprosexoume.htm</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="el"/>
			</langUsage>
			<textClass>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/LAB_EL/5377.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">ΠΡΙΝ ΤΗΝ ΥΠΟΓΡΑΦΗ ΣΥΜΒΑΣΗΣ</p>
			<p id="p2">Πριν προσληφθούμε, ενημερωνόμαστε για τα δικαιώματά μας από το σωματείο (εφημερίδα – ιστοσελίδα, τηλέφωνο στα γραφεία του ΣΕΦΚ). Πριν έρθουμε σε επαφή με τον εργοδότη, είναι σημαντικό να γνωρίζουμε τη Συλλογική Σύμβαση Εργασίας, τις αμοιβές, τα δώρα Χριστουγέννων-Πάσχα, τα επιδόματα αδείας και την αποζημίωση αδείας, τις αργίες, το χρόνο ωριαίας διδασκαλίας. Έτσι μπορούμε να διαπραγματευτούμε από καλύτερη θέση τους όρους της σχέσης εργασίας. Στην πρώτη συνάντηση με τον εργοδότη επιμένουμε να αποσαφηνιστούν όλες οι λεπτομέρειες των όρων εργασίας.</p>
			<p id="p3">ΚΑΤΑ ΤΗΝ ΥΠΟΓΡΑΦΗ ΤΗΣ ΣΥΜΒΑΣΗΣ ΕΡΓΑΣΙΑΣ</p>
			<p id="p4">Η ατομική σύμβαση εργασίας που υπογράφουμε φροντίζουμε να είναι όσο γίνεται αναλυτική (να αναγράφει ωράριο, τριετίες, επιδόματα). Συνήθως οι εργοδότες μάς παραπέμπουν στους λογιστές. Εμείς επιδιώκουμε να ερχόμαστε σε άμεση επαφή με τους λογιστές, να ζητάμε διευκρινήσεις για τα ένσημα, για την αναγγελία της πρόσληψής μας στην αρμόδια υπηρεσία (ΟΑΕΔ, ΕΠΙΘΕΩΡΗΣΗ ΕΡΓΑΣΙΑΣ), τις κρατήσεις κτλ.</p>
			<p id="p5">ΚΑΤΑ ΤΗ ΔΙΑΡΚΕΙΑ ΤΗΣ ΕΡΓΑΣΙΑΚΗΣ ΣΧΕΣΗΣ</p>
			<p id="p6">Αν διαπιστώσουμε παραβίαση των όρων, ενημερώνουμε το σωματείο και συζητάμε το θέμα απευθείας με τον εργοδότη. Είναι λάθος η αντίληψη «ας μη μιλήσουμε, γιατί θα βγούμε χαμένοι». Το αντίθετο. Η πείρα δείχνει ότι ο/η εργαζόμενος/η, που έχει συνείδηση και θάρρος, βγαίνει πάντα κερδισμένος/η, όταν διεκδικεί τα δικαιώματά του/της. Σε κάθε περίπτωση ενημερώνει το σωματείο και στη συνέχεια μαζί καταγγέλλουμε στην Επιθεώρηση Εργασίας, και στη διαδικασία της εργατικής διαφοράς παρεμβαίνει μέλος του Δ.Σ. του ΣΕΦΚ. Αν απολυθεί ο/η εργαζόμενος/η πριν απομακρυνθεί από τον χώρο εργασίας, ενημερώνει το σωματείο, ώστε να καταθέσει στον εργοδότη γραπτά τις απαιτήσεις του/της.</p>
			<p id="p7">Σύλλογος Εργαζόμενων στα Φροντιστήρια Καθηγητών</p>
			<p id="p8">Σύλλογος Εργαζόμενων στα Φροντιστήρια Καθηγητών - 2008 |</p>
		</body>
	</text>
</cesDoc>
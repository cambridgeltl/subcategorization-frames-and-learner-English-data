<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>ΑΝΑΠΛΗΡΩΤΕΣ ΑΠΟ ΕΣΠΑ ..συνάντηση με τους Γραμματείς του Υπουργείου « ΑΛΕΞΙΚΕΡΑΥΝΟ</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>ΑΝΑΠΛΗΡΩΤΕΣ ΑΠΟ ΕΣΠΑ ..συνάντηση με τους Γραμματείς του Υπουργείου « ΑΛΕΞΙΚΕΡΑΥΝΟ</title>
						<author></author>
						<imprint>
							<publisher></publisher>
							<pubDate>2010-12-14 00:16:18.0</pubDate>
							<eAddress>http://alexikeravno.wordpress.com/2010/11/13/espagramm/?like=1&amp;_wpnonce=a5fcf9b4d3</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="el"/>
			</langUsage>
			<textClass>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/LAB_EL/13747.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">13-11-2010 ΑΝΑΠΛΗΡΩΤΕΣ ΑΠΟ ΕΣΠΑ</p>
			<p id="p2">Για τη συνάντηση με τους γραμματείς του υπουργείου Παιδείας</p>
			<p id="p3">Χτες στις 12/11/2010 πραγματοποιήθηκε η συγκέντρωση διαμαρτυρίας των διοριστέων κι αναπληρωτών εκπαιδευτικών στο Υπ. Παιδείας κάτω από ιδιαίτερα άσχημες καιρικές συνθήκες.</p>
			<p id="p4">Απαιτήσαμε να συναντήσουμε την πολιτική ηγεσία του υπουργείου για να πάρουμε απαντήσεις για τα εργασιακά ζητήματα των αναπληρωτών που έχουν προσληφθεί από προγράμματα ΕΣΠΑ.</p>
			<p id="p5">Δέχτηκε να μας συναντήσει η υφ. κ. Χριστοφιλοπούλου η οποία όμως αποχώρησε 3 δευτερόλεπτα μετά την είσοδό της στο χώρο συνάντησης, εκνευρισμένη, για άγνωστους λόγους σε μας, λέγοντας: «Α, εγώ δεν μπορώ μείνω εδώ!». Τελικά, συναντηθήκαμε με το γ.γρ. κ. Κουλαϊδή και τον ειδ. γρ. κ. Κοντογιάννη.</p>
			<p id="p6">Στα ζητήματα που καταθέσαμε, οι απαντήσεις ήταν:</p>
			<p id="p7">Οι θέσεις εργασίας των εκπαιδευτικών ειδικοτήτων στα 800 σχολεία με ενιαίο αναμορφωμένο πρόγραμμα δεν πρόκειται να μετατραπούν σε οργανικές θέσεις την επόμενη χρονιά.</p>
			<p id="p8">Η κυβέρνηση δεν πρόκειται να καταργήσει τα προγράμματα από το ΕΣΠΑ και δε σκοπεύει να μετατρέψει τις συμβάσεις αναπληρωτών από ΕΣΠΑ σε συμβάσεις αναπληρωτών από τον κρατικό προϋπολογισμό.</p>
			<p id="p9">Για την πληρωμή των αναδρομικών παραδέχτηκαν πως δε θα πληρωθούν όλοι την επόμενη εβδομάδα όπως αρχικά είχε ανακοινώσει το υπουργείο στη συνάντηση με τη ΔΟΕ. Θα πληρωθούν μόνο όσοι ήταν στις πρώτες προσλήψεις. Οι υπόλοιποι θα συνεχίζουν να δουλεύουν απλήρωτοι και ανασφάλιστοι.</p>
			<p id="p10">Για το μισθό φάνηκε πως δεν είχαν σκοπό να συμπεριλάβουν αργίες κλπ αλλά μετά από την πίεσή μας δήλωσαν πως: «βούλησή μας είναι να κατοχυρώσουμε και τις αργίες και τα δώρα ώστε να περιλαμβάνονται στο μισθό και είμαστε στη διαδικασία για να το λύσουμε</p>
			<p id="p11">Η σύμβαση που τους ζητούν να υπογράψουν είναι τελείως διαφορετική από των υπόλοιπων αναπληρωτών. Ρωτήθηκαν για ποιο λόγο στην ατομική σύμβαση εργασίας μένει να συμπληρωθεί ότι προσλαμβάνονται με «πλήρες ή μειωμένο ωράριο» και για «ώρες την εβδομάδα» και γιατί δεν αναφέρεται το ύψος των μηνιαίων αποδοχών. Απάντησαν ότι «ενδέχεται να μη συμπληρώνουν ωράριο και να καλύπτουν λιγότερες από 24 ώρες». Δηλαδή οι 24 ώρες δεν αφορούν όλους τους συναδέλφους. Γι’ αυτό προφανώς χρησιμοποιούν τον όρο «κατ’ αναλογία». Καθένας δηλαδή θα έχει «κατ’ αναλογία» ωράριο,«κατ’ αναλογία» μισθό, «κατ’ αναλογία» ένσημα. Οι προφορικές υποσχέσεις για πλήρες ωράριο, μηνιαίο μισθό και ένσημα είναι απλά υποσχέσεις. Αρνήθηκαν να το επιβεβαιώσουν με δημόσια δήλωση παρ’ ότι τους το ζητήσαμε επίμονα.</p>
			<p id="p12">Ακόμη και ο χρόνοςνπου θα πληρώνονται θα είναι διαφορετικός από τους άλλους αναπληρωτές. Θα καθυστερεί –περίπου- ένα μήνα επιπλέον.</p>
			<p id="p13">Για τα ένσημα υποσχέθηκαν ότι «…θα κάνουμε κάθε προσπάθεια»! Ακόμη και για τους συναδέλφους που θα συμπληρώσουν 24 ώρες δεν ξεκαθαρίζεται αν πρόκειται να έχουν τα ίδια ένσημα -και τα ίδια ασφαλιστικά δικαιώματα- με τους άλλους αναπληρωτές.</p>
			<p id="p14">Για την επιμόρφωση, αναγκάστηκαν να παραδεχτούν ότι δεν είναι υποχρεωτική για αδιόριστους και αναπληρωτές ΕΣΠΑ και πως δεν υπάρχει ζήτημα ποινής ή οτιδήποτε σχετικό για όσους δεν την παρακολουθήσουν. Προσπάθησαν να αποποιηθούν τις δικές τους ευθύνες χρεώνοντας τον οργανισμό επιμόρφωσης. Δεν είχαν όμως τίποτε να απαντήσουν όταν τους είπαμε ότι το υπουργείο έχει την πολιτική ευθύνη που υποχρεώνει τους εργαζόμενους να παραβιάζουν το εργασιακό τους ωράριο.</p>
			<p id="p15">Η εκπαιδευτική πολιτική της κυβέρνησης αποκαλύπτεται.</p>
			<p id="p16">Το υπουργείο Παιδείας, για να λειτουργήσει το δημόσιο σχολείο μετά τους ελάχιστους διορισμούς της φετινής χρονιάς, προσέλαβε εκπ/κούς ειδικοτήτων χωρίς να τους εξασφαλίσει εργασιακή σταθερότητα, μισθό, ασφαλιστικά δικαιώματα, ένσημα.</p>
			<p id="p17">Η πίεση του εκπαιδευτικού κινήματος που αντιστέκεται και δε συναινεί, αναδεικνύει συνεχώς τις αρνητικές πλευρές της εκπαιδευτικής πολιτικής που ακολουθεί η κυβέρνηση, ιδιαίτερα με την εφαρμογή των προγραμμάτων ΕΣΠΑ που γενικεύουν την ελαστική εργασία σε βάρος του δικαιώματος για μόνιμη και σταθερή εργασία.</p>
			<p id="p18">Να οργανώσουμε τη δράση μας.</p>
			<p id="p19">þ Οι συνάδελφοι δεν πρέπει να υπογράψουν ΤΙΠΟΤΑ ΑΠΟΛΥΤΩΣ. Ιδιαίτερα όταν δεν αναφέρονται στη σύμβαση μισθός, επιδόματα, προϋπηρεσία, ένσημα, ημέρα πληρωμής.</p>
			<p id="p20">þ Οι σύλλογοι να μπουν μπροστά να απαιτήσουν υπογραφή συλλογικής σύμβασης και να υποχρεωθεί η ΔΟΕ να πάρει θέση.</p>
			<p id="p21">Διεκδικούμε</p>
			<p id="p22">2. Να υπογραφεί συλλογική σύμβαση εργασίας με 1400 βασικό μισθό.</p>
			<p id="p23">3. Σταθερή και μόνιμη εργασία για όλους. Κατάργηση της ωρομισθίας, της αναπλήρωσης και της αναπλήρωσης μέσα από ΕΣΠΑ. Όχι στην ελαστική εργασία.</p>
			<p id="p24">4. Κάλυψη όλων των αναγκών, πραγματικών και λειτουργικών, με νέες οργανικές θέσεις για κάθε εκπαιδευτικό έργο και με μόνιμους μαζικούς διορισμούς σε κάθε σχολείο ώστε να καλυφθούν ΤΩΡΑ οι πραγματικές ανάγκες με διορισμό χιλιάδων εκπαιδευτικών σε όλες τις θέσεις (δάσκαλοι, νηπιαγωγοί, εκπ/κοί ειδικοτήτων, ειδική αγωγή, αντισταθμιστική εκπαίδευση, βοηθητικού προσωπικού, κλπ) στο δημόσιο σχολείο.</p>
			<p id="p25">Δήλωση του Ντίνου Παντελίδη, εκπροσώπου των ΠΑΡΕΜΒΑΣΕΩΝ – ΚΙΝΗΣΕΩΝ – ΣΥΣΠΕΙΡΩΣΕΩΝ Π.Ε. στο ΔΣ της ΔΟΕ</p>
			<p id="p26">Τηλ. 6974750410, ΔΟΕ 2103242144 e-mail: paremvasisdinos@gmail.com www.paremvasis.gr</p>
			<p id="p27">Δείτε επίσης:</p>
			<p id="p28">40.846498 25.868201</p>
			<p id="p29">Όνομα</p>
			<p id="p30">You may use these HTML tags and attributes:</p>
			<p id="p31">&lt;a href="" title=""> &lt;abbr title=""> &lt;acronym title=""> &lt;b> &lt;blockquote cite=""> &lt;cite> &lt;code> &lt;pre> &lt;del datetime=""> &lt;em> &lt;i> &lt;q cite=""> &lt;strike> &lt;strong></p>
			<p id="p32">Να ειδοποιούμαι μέσω mail για σχόλια που θα ακολουθήσουν.</p>
			<p id="p33">Να ειδοποιούμαι μέσω mail για νέα άρθρα.</p>
			<p id="p34">Νοεμβρίου 2010</p>
		</body>
	</text>
</cesDoc>
Posted by: massmeeting on: Σεπτεμβρίου 11, 2008
Υπογράφηκε χθες [10/09/08] η Συλλογική Σύμβαση Εργασίας της ΕΣΗΕΑ με την ΕΙΤΗΣΕΕ, που αφορά τους συντάκτες που εργάζονται στους Ιδιωτικούς Τηλεοπτικούς Σταθμούς. Η ΣΣΕ είναι διετής, ισχύει για την περίοδο από 1/1/2008 έως 31/12/2009 και προβλέπει:
Αυξήσεις των αποδοχών 7,2% για το 2008 (5,2% από 1/1/08 έως 30/6/08 και 2% από 1/7/08 έως 31/12/08).
Για το 2009, οι μισθοί όπως θα έχουν διαμορφωθεί στις 31/12/08 αυξάνονται επίσης κατά 7,2% (5,2% από 1/1/09 έως 30/6/09 και 2% από 1/7/09 έως 31/12/09).
Τις παραπάνω αυξήσεις παίρνουν ΟΛΟΙ οι συντάκτες μέλη και μη μέλη της Ένωσης από 1/1/2008 και τα αναδρομικά καταβάλλονται αμέσως.
Στη ΣΣΕ προβλέπεται ρήτρα πληθωρισμού για την προστασία του εισοδήματος από την αύξηση του τιμαρίθμου. Συγκεκριμένα αναφέρεται ότι το ποσοστό της αύξησης του μέσου Γενικού Δείκτη Τιμών Καταναλωτή της Εθνικής Στατιστικής Υπηρεσίας της Ελλάδος κατά το 2008 υπερβεί το 4,3% το ποσό που θα προκύπτει από την εφαρμογή της πέραν του 4,3% διαφοράς επί των βασικών μισθών των αντιστοίχων βαθμίδων της μισθολογικής κλίμακας του 2008 προσαυξάνει τους βασικούς μισθούς των κλιμακίων του 2009.
Επίσης με τη σύμβαση προβλέπεται:
1. Εάν ο συντάκτης εργασθεί κατά ημέρα Σάββατο και λάβει ρεπό κατά άλλη ημέρα της επόμενης εβδομάδας, δικαιούται για την κατά Σάββατο εργασία, μόνο την εξ 25% προσαύξηση επί του νόμιμου ημερομισθίου του.
2. Στους συντάκτες που έχουν παιδί, το οποίο πάσχει από ανίατη πάθηση βεβαιούμενη από κρατικό θεραπευτήριο, το επίδομα παιδιού προσαυξάνεται μονίμως κατά 20% και το οποίο εξακολουθεί να καταβάλλεται και μετά την συμπλήρωση του 21 ου έτους.
3. Σε περίπτωση μετάβασης του συντάκτη σε εμπόλεμες περιοχές ή σε περιοχές με μεγάλες φυσικές καταστροφές καταβάλλεται ειδικό επίδομα ανερχόμενο σε 250 € για κάθε ημέρα παραμονής στις περιοχές αυτές. Το επίδομα καταβάλλεται μαζί με τις τακτικές αποδοχές, με την προϋπόθεση της απόδοσης λογαριασμού εξόδων (βάσει παραστατικών) του ταξιδιού. Εμπόλεμες περιοχές ή περιοχές με μεγάλες φυσικές καταστροφές θεωρούνται όσες χαρακτηρίζονται έτσι από τους ασφαλιστικούς φορείς.
4. Μετά από αίτημα του συντάκτη προς το τηλεοπτικό σταθμό και σχετική συμφωνία μεταξύ των μερών που λαμβάνει υπόψη τις τρέχουσες ανάγκες της επιχείρησης, εξαιρετικώς επιτρέπεται η χορήγηση της ετήσιας κανονικής άδειας σε περισσότερες των δύο δόσεων.
5. Η περίοδος της ασθένειας υπολογίζεται για τον προσδιορισμό του ύψους της αποζημίωσης.
Εάν ο καταβαλλόμενος μηνιαίος μισθός είναι μεγαλύτερος του αντιστοίχως οριζομένου από την ΣΣΕ και δεν έχει αυξηθεί από 1/8/2007 ή έχει αυξηθεί αλλά η αύξηση υπολείπεται των παρακάτω οριζομένων ποσών προσαυξάνεται κατά 70 ευρώ εάν είναι υπέρτερος έως 1.700 ευρώ και κατά 50 ευρώ εάν είναι υπέρτερος από 1.701 έως 3.500 ευρώ.
Υποβολή σχολίου
Όνομα
You may use these HTML tags and attributes:
<a href="" title=""> <abbr title=""> <acronym title=""> <b> <blockquote cite=""> <cite> <code> <pre> <del datetime=""> <em> <i> <q cite=""> <strike> <strong>
Να ειδοποιούμαι μέσω mail για σχόλια που θα ακολουθήσουν.
Να ειδοποιούμαι μέσω mail για νέα άρθρα.
Αναζήτηση
ΜΑΤΤ: για τα συμφεροντα του αφεντη του -π.χ. στον ΟΣΕ --ΤΑ ΔΡΟΜΟΛΟΓΙΑ--εχει κατι να μας πει
REXONAS: Γιάννης Πολίτης η Rexonas ένας φελλός

<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>Company Home Page</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>Company Home Page</title>
						<author></author>
						<imprint>
							<publisher></publisher>
							<pubDate>1997-08-27 06:56:15.0</pubDate>
							<eAddress>http://users.otenet.gr/~makine/adeies.htm</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="el"/>
			</langUsage>
			<textClass>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/LAB_EL/1379.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">ΑΔΕΙΕΣ</p>
			<p id="p2">Η άδεια είναι δικαίωμα όλων των εργαζομένων , αρκεί να έχουν συμπληρώσει δωδεκάμηνη συνεχή υπηρεσία στον ίδιο εργοδότη. Μετά τη συμπλήρωση του βασικού χρόνου ο εργαζόμενος δικαιούται να παίρνει την άδειά του οποτεδήποτε στη διάρκεια του κάθε επόμενου ημερολογιακού έτους.</p>
			<p id="p3">Ο εργοδότης υποχρεούται να χορηγεί σ' όλο το προσωπικό του άδεια μέχρι του ημερολογιακού έτους. Οι μισές άδειες πρέπει να δίνονται στο διάστημα 1 Μαίου - 30 Σεπτεμβρίου.</p>
			<p id="p4">Μόνο σε εξαιρετικές περιπτώσεις επιτρέπεται να δοθεί τμηματικά η άδεια σε δύο περιόδους. Αυτό μπορεί να γίνει είτε λόγω σοβαρής ή επείγουσες ανάγκης της επιχείρησης ή με αίτηση του εργαζομένου.</p>
			<p id="p5">Απαραίτητη προϋπόθεση είναι να εγκριθεί η τμηματική χορήγηση από την αρμόδια Επιθεώρηση Εργασίας. Πάντως το πρώτο τμήμα της άδειας πρέπει να περιλαμβάνει τουλάχιστον έξι (6) εργάσιμες ημέρες ή δώδεκα (12) εργάσιμες ημέρες , αν πρόκειται για ανήλικο.</p>
			<p id="p6">Σε περίπτωση διαφωνίας μεταξύ εργοδότη και εργαζομένου για τη διάρκεια της άδειας και το χρόνο χορήγσής της , αποφασίζει τριμελής Επιτροπή της αρμόδιας Επιθεώρησης Εργασίας , ύστερα από αίτηση των ενδιαφερομένων.</p>
			<p id="p7">Η άδεια χορηγείται κάθε ημερολογιακό έτος. Για τον 1ο χρόνο απασχόλησης στον ίδιο εργοδότη ο εργαζόμενος δικαιούται 24 εργάσιμες ημέρες. Στις ημέρες αυτές υπολογίζονται και τα Σάββατα.</p>
			<p id="p8">Συνεπώς εάν , η επιχείρηση λειτουργεί με πενθήμερο, η πρώτη άδεια είναι 20 εργάσιμες ημέρες.</p>
			<p id="p9">Από τον 3ο χρόνο και πάνω και μέχρι 24 χρόνια στον ίδιο εργοδότη , οι ημέρες άδειας είναι 26 στο σύστημα της εξαήμερης εβδομάδας ή 2 στην πενθήμερη.</p>
			<p id="p10">Εάν ο εργαζόμενος έχει συνολική προϋπηρεσία 25 χρόνια σε οποιονδήποτε εργοδότη , δικαιούται άδεια 3 εργασίμων ημερών πέρα από τη κανονική αν εργάζεται πενθήμερο και 4 επιπλέον αν εργάζεται εξαήμερο.</p>
			<p id="p11">Έτσι: με 25 χρόνια συμπληρωμένα στον ίδιο εργοδότη δικαιούται άδεια 30 ή 25 ημερών αντίστοιχα.</p>
			<p id="p12">Εάν έχει ήδη συνολική προϋπηρεσία 25 ετών , δικαιούται για τον ίδιο χρόνο 28 και 23 ημέρες αντίστοιχα , για τον επόμενο χρόνο 29 και 24 και για τον μεθεπόμενο και πάνω 30 και 25 (ΕΓΣΕΕ 1990).</p>
			<p id="p13">Α) Επιχειρήσεις που λειτουργούν 6 ημέρες την εβδομάδα</p>
			<p id="p14">Επιχειρήσεις - Αποδοχές</p>
			<p id="p15">Ο εργαζόμενος δικαιούται στη διάρκεια της άδειάς του τις αποδοχές που θα έπαιρνε αν εργαζόταν κανονικά με πλήρη απασχόληση. Στις αποδοχές αυτές συμπεριλαμβάνονται όλα τα καταβαλλόμενα επιδόματα και οι προσαυξήσεις.</p>
			<p id="p16">Δικαιούται επίσης επίδομα αδείας , το οποίο είναι ίσο με τις αποδοχές των ημερών αδείας , με ανώτατο όριο το μισθό ενός 15νθήμερου για τους αμειβόμενους με μισθό ή 13 ημερομισθίων για τους αμειβόμενους με ημερομίσθιο.</p>
			<p id="p17">Ναι. Ο εργοδότης υποχρεούται να προκαταβάλλει , τις αποδοχές και το επίδομα αδείας στον εργαζόμενο στην αρχή της άδειας.</p>
			<p id="p18">Αν από υπαιτιότητα του εργοδότη δεν χορηγηθεί η άδεια μέχρι το τέλος του ημερολογιακού έτους , ο εργαζόμενος δικαιούται τις αποδοχές άδειας αυξημένες στο 100% (διπλάσιο). Δεν διπλασιάζεται όμως το επίδομα άδειας.</p>
			<p id="p19">Εάν λήξει η σύμβαση εργασίας με οποιονδήποτε τρόπο ( απόλυση, παραίτηση, θάνατος εργαζόμενου, λήξη ορισμένου χρόνου ) , ο εργαζόμενος δικαιούται αποζημίωση άδειας και επίδομα άδειας, εφόσον δεν πρόλαβε να πάρει την άδεια του έτους.</p>
			<p id="p20">Αν δεν έχει συμπληρώσει δωδεκάμηνη υπηρεσία , δικαιούται διπλάσιο αριθμό ημερομισθίων από τον αριθμό μηνών απασχόλησης (π.χ. για 5 μήνες απασχόληση η αποζημίωση είναι 10 ημερομίσθια ή 10/25 του μισθού).</p>
			<p id="p21">Αν έχει συμπληρώσει χρόνο, η αποζημίωση είναι ίση με τις αποδοχές ολόκληρης της άδειάς του.</p>
			<p id="p22">Πιο συγκεκριμένα , παραθέτουμε τους σχετικούς πίνακες.</p>
			<p id="p23">Πίνακας αποζημίωσης αδείας</p>
			<p id="p24">Πίνακας αποζημίωσης επιδόματος αδείας</p>
			<p id="p25">Οι στρατευμένοι που εργάζονται πριν τη στράτευσή τους , δικαιούνται πλήρη κανονική άδεια μετά τη στρατιωτική τους θητεία.</p>
			<p id="p26">Όλοι οι εργαζόμενοι δικαιούνται άδεια γάμου 5 εργάσιμων ημερών με αποδοχές. Επίσης σε περίπτωση γέννησης παιδιού ο πατέρας δικαιούται μια ημέρα άδεια με αποδοχές για κάθε παιδί.</p>
			<p id="p27">ΟΙ άδειες αυτές είναι πρόσθετες και δεν συμψηφίζονται με τις ημέρες κανονικής άδειας.</p>
			<p id="p28">Με ευνοϊκότερες κλαδικές συλλογικές συμβάσεις εργασίας δίδεται άδεια γάμου μεγαλύτερη των 5 ημερών π.χ. 6 ημέρες για λογιστές , προσωπικό Α.Ε. - Ε.Π.Ε. επιχειρήσεων , προσωπικό καταστημάτων , σούπερ-μάρκετ , προσωπικό κλινικών και νοσηλευτικών ιδρυμάτων , 7 ημέρες για επιχειρήσεις πετρελαίου - υγραερίου , 9 ήμερες για κλωστοϋφαντουργούς , 10 ημέρες για ατμοπλοϊκές - πρακτοριακές επιχειρήσεις , αρχιτέκτονες , πολιτικούς μηχανικούς , αγρονόμους - τοπογράφους - μηχανικούς με σχέση εργασίας ιδιωτικού δικαίου , μηχανολόγους - ηλεκτρολόγους ΕΜΠ κ.λ.π.</p>
			<p id="p29">Οι εργαζόμενες μητέρες δικαιούνται άδεια μητρότητας συνολικής διάρκειας 16 εβδομάδων. Οι 8 εβδομάδες χορηγούνται υποχρεωτικά πριν την πιθανή ημερομηνία τοκετού , και οι υπόλοιπες 8 μετά τον τοκετό. Σε περίπτωση που ο τοκετός πραγματοποιηθεί σε προγενέστερη από την πιθανή ημερομηνία , το υπόλοιπο της άδειας χορηγείται μετά τον τοκετό , ώστε να συμπληρωθούν οι 16 εβδομάδες (9/6/1993 , ΕΓΣΕΕ , άρθρο 7).</p>
			<p id="p30">γ. 'Αδεια θηλασμού και φροντίδας παιδιών</p>
			<p id="p31">Οι εργαζόμενες μητέρες δικαιούνται για το θηλασμό και τις υπόλοιπες φροντίδες ανατροφής του παιδιού και για 2 χρόνια μετά τον τοκετό :</p>
			<p id="p32">να διακόπτουν την εργασία τους για 1 ώρα την ημέρα ή να προσέρχονται 1 ώρα κάθε μέρα</p>
			<p id="p33">ή να αποχωρούν νωρίτερα κατά 1 ώρα κάθε μέρα</p>
			<p id="p34">Ύστερα από συμφωνία των μερών , η μείωση του χρόνου εργασίας μπορεί να ορισθεί σε 2 ώρες για 1 χρόνο μετά τον τοκετό.</p>
			<p id="p35">Την άδεια απουσίας για λόγους φροντίδας παιδιού μπορεί εναλλακτικά να ζητήσει και ο πατέρας , εφόσον δεν κάνει χρήση η εργαζόμενη μητέρα.</p>
			<p id="p36">Το μειωμένο ωράριο για τη φροντίδα των παιδιών θεωρείται και αμείβεται ως χρόνος εργασίας ( 9/6/1993 , ΕΓΣΕΕ , άρθρο 9 )</p>
			<p id="p37">Όταν ο εργαζόμενος γονιός έχει συμπληρώσει 1 χρόνο εργασίας σε εργοδότη που να απασχολεί τουλάχιστον 50 άτομα και ο δε άλλος γονιός να εργάζεται.</p>
			<p id="p38">Στην περίπτωση αυτή δικαιούται να πάρει άδεια μέχρι να συμπληρώσει το παιδί ηλικία 3 ετών. Η άδεια είναι χωρίς αποδοχές , και η διάρκειά της μπορεί να φθάσει έως 3,5 μήνες για κάθε γονέα. Δίνεται με βάση τη σειρά προτεραιότητας των αιτήσεων των ενδιαφερομένων. Δικαιούται , για το χρόνο αυτό να συνεχίσει την ασφάλισή του αλλά καταβάλλοντας το σύνολο των εισφορών. Κατά τη λήξη της άδειας δικαιούται να επανέλθει στην εργασία.</p>
			<p id="p39">Στην περίπτωση ασθένειας εξαρτώμενων παιδιών ή άλλων μελών της οικογένειας. Είναι άδεια χωρίς αποδοχές , μέχρι 6 εργάσιμες ημέρες κάθε ημερολογιακού έτους. Εξαρτώμενα πρόσωπα είναι : παιδιά μέχρι 16 ετών - φυσικά ή υιοθετημένα - και άνω των 16 εφόσον πάσχουν από βαριά ασθένεια ή αναπηρία , σύζυγος που δεν μπορεί να αυτοεξυπηρετηθεί , γονείς ή ανύπαντρα αδέλφια που δεν μπορούν να αυτοεξυπηρετηθούν.</p>
			<p id="p40">Όταν έχει παιδιά μέχρι 16 ετών που παρακολουθούν μαθήματα στοιχειώδους ή μέσης εκπαίδευσης , μπορεί να απουσιάζει ορισμένες ώρες ή ολόκληρη ημέρα από την εργασία του για να επισκεφτεί το σχολείο των παιδιών. Η άδεια είναι με αποδοχές και φτάνει συνολικά μέχρι 4 ημέρες το χρόνο.</p>
			<p id="p41">Οι γονείς που έχουν ανάπηρα ή προβληματικά παιδιά , δικαιούνται μειωμένου ωραρίου κατά 1 ώρα την ημέρα για να μπορούν να αφιερώσουν περισσότερο χρόνο στις ειδικές φροντίδες των παιδιών.</p>
			<p id="p42">Να έχει παιδί με πνευματική , ψυχική ή σωματική αναπηρία.</p>
			<p id="p43">Το ωράριο του εργαζόμενου γονέα σ' αυτήν την περίπτωση μειώνεται κατά 1 ώρα την ημέρα , με ανάλογη περικοπή των αποδοχών.</p>
			<p id="p44">Η πνευματική , σωματική ή ψυχική αναπηρία του παιδιού διαπιστώνεται με ιατρική γνωμάτευση.</p>
			<p id="p45">Στον προγραμματισμό αδειών. Οι εργοδότες που απασχολούν γονείς παιδιών μέχρι 16 ετών ή άνω των 16 με βαριά ή χρόνια ασθένεια ή αναπηρία , υποχρεούνται κατά τον προγραμματισμό του χρόνου χορήγησης των ετήσιων αδειών να λαμβάνουν υπόψη τους κατά προτεραιότητα.</p>
			<p id="p46">Στην καταγγελία συμβάσεων εργασίας. Οι οικογενειακές υποχρεώσεις των εργαζομένων δεν αποτελούν λόγο καταγγελίας της σύμβασης.</p>
			<p id="p47">Όταν είναι μαθητής ή σπουδαστής ή φοιτητής και δεν έχει συμπληρώσει το 25ο έτος της ηλικίας του , τότε δικαιούται πρόσθετη άδεια 20 εργάσιμων ημερών κάθε έτος, για τη συμμετοχή του στις εξετάσεις. Προϋπόθεση να εργάζεται ήδη ένα χρόνο στην επιχείρηση. Οι αποδοχές καταβάλλονται γι΄αυτό το χρονικό διάστημα από τον ΟΑΕΔ. Η ιδιότητα του μαθητή , σπουδαστή ή φοιτητή και η συμμετοχή του στις εξετάσεις αποδεικνύεται με βεβαίωση της σχολής του , που υποβάλλεται στον εργοδότη από τον εργαζόμενο.</p>
			<p id="p48">Ο σπουδαστής μπορεί να πάρει 2 ημέρες άδεια για κάθε ημέρα εξετάσεων. Η σπουδαστική άδεια δεν ισχύει για την απόκτηση δεύτερου πτυχίου της ίδιας εκπαιδευτικής βαθμίδας.</p>
			<p id="p49">Οι μαθητές , σπουδαστές , φοιτητές που εργάζονται στο Δημόσιο ή ΝΠΔΔ δικαιούνται άδεια 14 ημερών με αποδοχές. </p>
			<p id="p50">Εργάζονται σε επιχειρήσει που απασχολούν περισσότερα από 100 άτομα , δικαιούνται επιπρόσθετα έως 14 ημέρες , με σκοπό τη συμμετοχή σε προγράμματα εκπαίδευσης και επιμόρφωσης συνδικαλιστικών στελεχών , εφόσον :</p>
			<p id="p51">Οι επιλεγέντες δεν μπορεί να είναι λιγότεροι από 3 και περισσότεροι από 15. </p>
			<p id="p52">Η ειδική άδεια που δίδεται για την άσκηση του εκλογικού δικαιώματος είναι και στον ιδιωτικό τομέα με αποδοχές.</p>
			<p id="p53">Η άδεια αυτή δεν συμψηφίζεται με την κανονική ή άλλης μορφής άδεια.</p>
			<p id="p54">Η διάρκεια της είναι ανάλογη με τη χιλιομετρική απόσταση. Συγκεκριμένα :</p>
			<p id="p55">από 401 και πάνω , δύο εργάσιμες ημέρες</p>
			<p id="p56">για τα νησιά μέχρι 3 ημέρες</p>
			<p id="p57">από 201 - 400 χλμ., δύο εργάσιμες ημέρες</p>
			<p id="p58">από 401 και πάνω, τρεις εργάσιμες ημέρες</p>
			<p id="p59">για τα νησιά μέχρι 3 ημέρες.</p>
		</body>
	</text>
</cesDoc>
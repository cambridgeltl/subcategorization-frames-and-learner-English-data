<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>Σύμβαση έργου - Κοινότητα Λογιστών Βήμα συζητήσεων</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>Σύμβαση έργου - Κοινότητα Λογιστών Βήμα συζητήσεων</title>
						<author></author>
						<imprint>
							<publisher></publisher>
							<pubDate>2010-12-13 17:25:24.0</pubDate>
							<eAddress>http://www.taxheaven.gr/acforum/index.php?showtopic=2345</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="el"/>
			</langUsage>
			<textClass>
				<keywords>
					<keyTerm>Σύμβαση</keyTerm>
					<keyTerm>έργου</keyTerm>
					<keyTerm>είναι</keyTerm>
					<keyTerm>εκείνη</keyTerm>
					<keyTerm>όπου</keyTerm>
					<keyTerm>εργολάβος</keyTerm>
					<keyTerm>αναλαμβάνει</keyTerm>
					<keyTerm>την</keyTerm>
					<keyTerm>-υποχρέωση</keyTerm>
					<keyTerm>να</keyTerm>
					<keyTerm>εκτελέσει</keyTerm>
					<keyTerm>ένα</keyTerm>
					<keyTerm>έργο</keyTerm>
					<keyTerm>και</keyTerm>
					<keyTerm>εργοδότης</keyTerm>
					<keyTerm>υποχρέωση</keyTerm>
					<keyTerm>καταβάλει</keyTerm>
					<keyTerm>συμφωνηθείσα</keyTerm>
					<keyTerm>αμοιβή</keyTerm>
					<keyTerm>Στη</keyTerm>
					<keyTerm>σύμβαση</keyTerm>
					<keyTerm>αυτή</keyTerm>
				</keywords>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/LAB_EL/171.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">Οι προτάσεις σας μπορούν να υποβληθούν εδώ.</p>
			<p id="p2">Σύμβαση έργου</p>
			<p id="p3">Σύμβαση έργου είναι εκείνη όπου ο εργολάβος αναλαμβάνει την -υποχρέωση να εκτελέσει ένα έργο και ο εργοδότης την υποχρέωση να καταβάλει την συμφωνηθείσα αμοιβή. Στη σύμβαση αυτή τα μέρη προσβλέπουν στο αποτέλεσμα της εργασίας του εργολάβου που είναι η εκτέλεση του έργου και όχι στην εργασία του αυτή καθεαυτή. Αντίθετα στη σύμβαση εργασίας τα μέρη προσβλέπουν στην παροχή της εργασίας του εργαζόμενου προς τον εργοδότη, ανεξαρτήτως του αποτελέσματος που αυτή θα φέρει, το οποίο είναι αποκλειστική ευθύνη του εργοδότη να πετύχει, διαχειριζόμενος την εργασία που του παρέχει ο εργαζόμενος. Ο εργολάβος είναι απόλυτα ελεύθερος για την οργάνωση της εργασίας του και την επιλογή των μέσων για την εκτέλεση του έργου και επιπλέον φέρει αυτός τον κίνδυνο του έργου μέχρι την παράδοση του, δηλ. είναι αυτός υπεύθυνος για την τυχαία καταστροφή ή χειροτέρευσή του πριν την παράδοσή του.</p>
			<p id="p4">Για το λόγο αυτό οργανώνει την παροχή της εργασίας του με σκοπό την επίτευξη του έργου με δική του ευθύνη και δικά του μέσα, χρησιμοποιώντας ενδεχομένως δικούς του εργαζόμενους και απευθυνόμενος σε αόριστο αριθμό εργοδοτών - πελατών.</p>
			<p id="p5">Στη σύμβαση έργου δεν εφαρμόζεται η εργατική νομοθεσία, αλλά οι διατάξεις των άρθρων 681 - 702 του Αστικού Κώδικα, που ρυθμίζουν τη σύμβαση έργου. Σε μερικές όμως περιπτώσεις εφαρμόζονται ορισμένες διατάξεις της εργατικής και ασφαλιστικής νομοθεσίας. Όταν ο χρόνος και ο τόπος απασχόλησης του εργολάβου, δηλ. αυτού που αναλαμβάνει την εκτέλεση του έργου, ομοιάζει με μίσθωση εργασίας, δηλαδή ο εργολάβος απασχολείται με την εκτέλεση έργου, που αποτελεί το κύριο επάγγελμα του, αποκλειστικά στο χώρο του εργοδότη κατά πλήρες ωράριο, ώστε να μην ασχολείται όσο διαρκεί το έργο αυτό με άλλους πελάτες του, τότε ο εργοδότης υποχρεούται να ασφαλίσει τον εργολάβο στο ΙΚΑ, καταβάλλοντος τις ανάλογες εισφορές (άρθρο 4 Ν. 1305/1982, όπως τροποποιήθηκε από το άρθρο 1 παρ. 3 Ν. 1759/1988 και ΑΥΚΑ Β1/22/21/1334/83 ΦΕΚ Β' 310/2.6.1983).</p>
			<p id="p6">Κύριο χαρακτηριστικό που διαφοροποιεί τη σύμβαση έργου από τη σύμβαση παροχής ανεξαρτήτων υπηρεσιών είναι ότι με την παράδοση του έργου λύεται και η σύμβαση, χωρίς να απαιτείται καμία άλλη ενέργεια ή προϋπόθεση, εκτός από την υποχρέωση του εργοδότη για αναγγελία της λύσης της σύμβασης στο αρμόδιο γραφείο του ΟΑΕΔ ή αν δεν υπάρχει αυτό στην πλησιέστερη Αστυνομική Αρχή, σύμφωνα με το άρθρο 9 Ν. 3198/1955 . Η υποχρέωση αυτή υπάρχει μόνο όταν η σύμβαση έργου μοιάζει με τη σύμβαση εργασίας, όσον αφορά τον τόπο και τον χρόνο απασχόλησης του εργολάβου και υπάρχει υποχρέωση ασφάλισης στο ΙΚΑ, σύμφωνα με τα ανωτέρω. Είναι αυτονόητο ότι ο εργοδότης δεν υποχρεούται να αναγγέλλει τη λύση κάθε άλλης σύμβασης έργου που συνάπτει, όταν δεν συντρέχουν οι ανωτέρω προϋποθέσεις.</p>
			<p id="p7">Η σύμβαση έργου από το νόμο είναι άτυπη και μπορεί να συναφθεί προφορικά ή εγγράφως, ρητά ή σιωπηρά. Όμως αν καταρτισθεί εγγράφως και γνωστοποιηθεί εντός δεκαπέντε (15) ημερών από την κατάρτιση της στην οικεία Επιθεώρηση Εργασίας (άρθρο 1 Ν. 2639/1998), τεκμαίρεται ότι δεν υποκρύπτει σύμβαση εξαρτημένης εργασίας, χωρίς αυτό να σημαίνει ότι δεν υπάρχει η υποχρέωση για ασφάλιση στο ΙΚΑ, αν υπάρχουν οι αντίστοιχες προϋποθέσεις, σύμφωνα με τα ανωτέρω. Το τεκμήριο αυτό είναι μαχητό και μπορεί να ανατραπεί αν αποδειχθεί ότι ο εργαζόμενος προσέφερε τις υπηρεσίες του κατά τρόπο εξαρτημένο, δηλαδή υπό την καθοδήγηση, επίβλεψη και έλεγχο του εργοδότη ως προς τον τρόπο, τόπο και χρόνο παροχής της εργασίας του, οπότε θεωρείται ότι υπάρχει σύμβαση εξαρτημένης εργασίας. Επίσης το τεκμήριο αυτό δεν ισχύει αν ο απασχολούμενος προσφέρει την εργασία του αποκλειστικά ή κατά κύριο λόγο στον ίδιο εργοδότη (άρθρο 1 παρ. 1 εδαφ. Β Ν.2639/1998 )</p>
			<p id="p8">0</p>
			<p id="p9">Καλημέρα σας,</p>
			<p id="p10">ειμαστε μεσιτικο γραφειο και θα απασχολησουμε την καλοκαιρινη σεζον ατομα τα οποια θα αναλαβουν να υποδεικνυουν ακινητα σε πιθανους αγοραστες σε διαφορα νησια. Τα ατομα δηλαδη αυτα θα ειναι κατοικοι νησιων (αν δεν ειναι ενδεχεται να επισκεπτονται το νησι οταν χρειαστει απο αλλους τοπους) και αν και εφοσον πραγματοποιηθει πωληση θα εισπραττουν απο εμας ενα ποσο σαν αμοιβη. Δεν γνωριζουμε καθε ποτε θα χρειαστει να εκτελεσοουν την εργασια αυτη, αν την εκτελεσουν και δε γινει η πωληση δεν εισπραττουν αμοιβη, αν την εκτελεσουν και επιτευχθει πωληση θα εισπρατουν ενα εφαπαξ ποσο.</p>
			<p id="p11">Τι σχεση εργασιας θα ειναι αυτη, και τι ειδους συμβαση αρμοζει σε αυτη την περιπτωση;</p>
			<p id="p12">Θα μας ενδιεφερε φυσικα και το κομματι : τι ειδους αποδειξεις θα κοβονται και τι φοροι συνεπαγονται</p>
			<p id="p13">Γενικοτερα επειδη δεν γνωριζουμε τη διαφορα μεταξυ συμβασης εργου και συμβασης ανεξαρτητων υπηρεσιων ,θα θελαμε την τοποθετηση σας και σε αυτο.</p>
			<p id="p14">Σας ευχαριστω θερμα εκ των προτερων</p>
			<p id="p15">0</p>
			<p id="p16">0 μέλη, 2 επισκέπτες, 0 ανώνυμοι χρήστες</p>
			<p id="p17">Delete Post</p>
			<p id="p18">Reason:</p>
			<p id="p19">Θέματα και γλώσσα</p>
		</body>
	</text>
</cesDoc>
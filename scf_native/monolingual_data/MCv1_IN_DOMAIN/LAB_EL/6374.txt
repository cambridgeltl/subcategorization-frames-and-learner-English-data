Για ΠΟΛ. Τοποθετήστε ή νούμερο ή νούμερο με το πρόθεμα ΠΟΛ (π.χ. ΠΟΛ.1100)
Αναζήτηση
Αυτόματοι πωλητές
Προπονητές
Αποφάσεις ανά έτοςγια ελεγκτή
Αποσβέσεις
Απογραφών βιβλίο - Απογραφή - απαλλαγές από την ετήσια απογραφή
Αποθήκης βιβλίο - Θεωρημένη αποθήκη κλπ
Αυτοπαραδόσεις Αγαθών
Αλλοδαποί - ξένοι υπήκοοι - Αδειες Παραμονής κ.λ.π
Ανάπηροι - θέματα αναπηρίας - φορολογια αναπήρων κλπ
Αναπροσαρμογή Ακινήτων (Ν.2065/1992)
Δικαιώματα Πολιτών - Λογιστών - Υποχρ. Δημοσίου - πάταξη Γραφειοκρατίας
Δικηγόρων θέματα - Φορολογίας - κώδικα - ΦΠΑ - Ασφαλιστικά
Ε.Α.Φ.Δ.Σ Φορολογικοί μηχανισμοί
Ερμηνευτικές Κ.Φ.Ε.
ΕΤΑΚ - Ενιαίο τέλος Ακινήτων - Αποφάσεις για το νέο Ε9
Ελάχιστο κόστος Κατασκευής οικοδομών
Ελεγκτικές Αρμοδιότητες - θέματα ελέγχου
Λογιστής - Σχετικά με το Επάγγελμα Λογιστή - φοροτέχνη
Λογιστικό σχέδιο
Μητρώου αποφάσεις - απόδοσης ΑΦΜ - Εναρξης - Διακοπής - Ενημερώτητες κλπ
Οδηγίες συμπλήρωσης και υποβολής δηλώσεων (ΦΠΑ - ΦΜΥ - ΦΟΡΟΥ)
Οδηγίες για Εκδοση Βεβαιώσεων Αποδοχών προς τους Υπαλλήλους
Οδηγίες για Παραλαβή δηλώσεων από ΔΟΥ
Ομαδικές Απολύσεις - Καθορισμός ποσοστού
Προστασία οικογένειας μητρότητας
Παρατάσεις - Προθεσμίες Δηλώσεων
Περαίωση νόμου 3888-2010
Τεκμήρια Διαβίωσης
Φόρος προστιθέμενης αξίας στις νέες οικοδομές
Φόρος πολυτελείας νόμου 3833/2010
Φόρος Μεγάλης Ακίνητης Περιουσίας
Ωράριο καταστημάτων - ωράριο λειτουργίας επιχειρήσεων
Συλλογές Αποφάσεων
﻿Αποχώρηση υπαλλήλου και αποζημίωση
Στο υπ αριθ. 2255/20.10.1997 έγγραφο του Υπουργείου Εργασίας ορίζονται τα εξής:
1. Το άρθρο 5, παρ. 1 του Ν. 435/1976 (ΦΕΚ 251/Α-/1976) με το οποίο αντικαταστάθηκε το δεύτερο εδάφιο του άρθρου 8 του  Ν. 3198/1955 ,  που προστέθηκε με την παρ. 4 του άρθρου 8 του Ν.Δ.3789/1957, ορίζει ότι Μισθωτοί  εν γένει υπαγόμενοι εις την ασφάλισην οιουδήποτε ασφαλιστικού οργανισμού, δια  την χορήγησιν συντάξεως συμπληρώσαντες ή συμπληρούντες τας προς λήψιν πλήρους  συντάξεως γήρατος προϋποθέσεις, δύνανται εάν μεν έχουν την ιδιότητα του  εργατοτεχνίτου να αποχωρώσι της εργασίας, εάν δε έχουν την ιδιότητα του  υπαλλήλου, είτε να αποχωρώσιν είτε να απομακρύνωνται της εργασίας των παρά του  εργοδότου των λαμβάνοντες εις άπασας τας περιπτώσεις ταύτας οι μεν επικουρικώς  ησφαλισμένοι, τα 40% οι δε μη ησφαλισμένοι επικουρικώς τα 50% της αποζημιώσεως  της οποίας δικαιούνται κατά τας εκάστοτε ισχύουσας διατάξεις, δια την περίπτωση  απροειδοποιήτου καταγγελίας της συμβάσεως εργασίας, εκ μέρους του εργοδότου. Δια  την κατά τα ανωτέρω χορηγουμένην, εις τους αποχωρούντας ή απομακρυνόμενους  μισθωτούς, αποζημίωσιν εφαρμόζονται κατά τα λοιπά, πάντα τα οριζόμενα υπό των  άρθρων 1, 2, 3, 4, 5, 6, 7, 8 και 9 του Ν. 3198/1955 ως και των άνω διατάξεων του Ν. 2112/1920 περί υποχρεωτικής καταγγελίας συμβάσεως εργασίας ιδιωτικών υπαλλήλων ως ούτος  ετροποποιήθη και συνεπληρώθη μεταγενεστέρως και του Β.Δ. της 16/18 Ιουλίου 1920  περί επεκτάσεως του Ν. 2112/1920 Περί καταγγελίας της συμβάσεως εργασίας των ιδιωτικών υπαλλήλων και επί των  εργατών, τεχνιτών και υπηρετών, πλην των διατάξεων που αφορούν την  προειδοποίησιν.
2. Από την ανωτέρω διάταξη συνάγεται ότι για να δικαιωθεί ο υπάλληλος αυτής της  μειωμένης αποζημιώσεως πρέπει: α) να υπάγεται στην ασφάλιση οποιουδήποτε  ασφαλιστικού οργανισμού για τη χορήγηση της συντάξεως γήρατος, β) να υπάρχουν οι  προϋποθέσεις για τη χορήγηση πλήρους συντάξεως γήρατος και γ) είτε να αποχωρεί ο  ίδιος οικειοθελώς, είτε να απομακρύνεται από τον εργοδότη από την υπηρεσία του.
Αντιθέτως δεν δικαιούται της μειωμένης αποζημιώσεως όσοι αποχωρούν ή απολύονται  λαμβάνοντας μειωμένη σύνταξη γήρατος ή σύνταξη αναπηρίας (Αρ. Παγ. 67/1991 -  1179/1988 - 414/1991 - 989/1991 - 850/1989 - 1125/1984 - 848/1990 κ.λπ.).
Κατ ακολουθίαν των ανωτέρω, για να τύχει κάποιος της κατά την παρ. 1 του  άρθρου 5 του Ν. 435/1976 μειωμένης αποζημιώσεως, πρέπει να συντρέχουν σωρευτικώς οι αμέσως ανωτέρω  προϋποθέσεις.
Οσον αφορά την ύπαρξη των προϋποθέσεων λήψεως πλήρους συντάξεως γήρατος αρμόδιο  να πληροφορήσει είναι το ΙΚΑ.
ΑΠΟΖΗΜΙΩΣΗ ΑΠΟΛΥΟΜΕΝΩΝ ΜΙΣΘΩΤΩΝ
Αποζημίωση απολύσεως υπαλλήλων
Η απόλυση των υπαλλήλων μπορεί να γίνει είτε με προειδοποίηση είτε αμέσως  χωρίς προειδοποίηση. Εγκυρη καθίσταται και στις δύο περιπτώσεις εφόσον μαζί με  το έγγραφο κοινοποίησης της καταγγελίας καταβληθεί και η νόμιμη αποζημίωση.
Εάν η καταγγελία γίνει χωρίς προειδοποίηση ο απολυόμενος δικαιούται  αποζημίωση τόσων μηνιαίων μισθών, όσοι είναι οι μήνες προειδοποιήσεως (ανάλογα  με το χρόνο υπηρεσίας στον ίδιο εργοδότη).(άρθρα 3 Ν. 2112/1920 , 4 Ν. 3198/1955 ).
Εάν η απόλυση γίνει πριν ο μισθωτός κλείσει δίμηνη υπηρεσία, δεν οφείλεται  αποζημίωση λόγω καταγγελίας της συμβάσεως.
Στη συνέχεια παρατίθεται πίνακας με τις αναλογίες αποζημίωσης σε σχέση με τον  χρόνο υπηρεσίας στον ίδιο εργοδότη.
ΧΡΟΝΟΣ ΥΠΗΡΕΣΙΑΣ
(Τακτικές αποδοχές)
2 μήνες έως 1 έτος 1 μηνός 1 έτος συμπλ. έως 4 έτη 2 μηνών 4 έτη συμπλ. έως 6 έτη 3 μηνών 6 έτη συμπλ. έως 8 έτη 4 μηνών 8 έτη συμπλ. έως 10 έτη 5 μηνών 10 έτη συμπληρωμένα 6 μηνών 11 έτη συμπληρωμένα 7 μηνών 12 έτη συμπληρωμένα 8 μηνών 13 έτη συμπληρωμένα 9 μηνών 14 έτη συμπληρωμένα 10 μηνών 15 έτη συμπληρωμένα 11 μηνών 16 έτη συμπληρωμένα 12 μηνών 17 έτη συμπληρωμένα 13 μηνών 18 έτη συμπληρωμένα 14 μηνών 19 έτη συμπληρωμένα 15 μηνών 20 έτη συμπληρωμένα 16 μηνών 21 έτη συμπληρωμένα 17 μηνών 22 έτη συμπληρωμένα 18 μηνών 23 έτη συμπληρωμένα 19 μηνών 24 έτη συμπληρωμένα 20 μηνών 25 έτη συμπληρωμένα 21 μηνών 26 έτη συμπληρωμένα 22 μηνών 27 έτη συμπληρωμένα 23 μηνών 28 έτη συμπληρωμένα 24 μηνών
Απόλυση με προειδοποίηση
Εάν η καταγγελία γίνει έπειτα από προειδοποίηση δικαιούται τη μισή από την  παραπάνω αποζημίωση. (άρθρα 3 Ν. 2112/1920 , 4 Ν. 3198/1955 ).
Ο χρόνος προειδοποίσησης καθορίζεται από τα αναφερόμενα στο  άρθρο 74 του νόμου 3863/2010 .
[Αρθρο 74 Νόμου 3863/2010
2. Σύμβαση μισθωτού με σχέση εργασίας αορίστου χρόνου, διάρκειας πέραν των δύο  (2) μηνών, δύναται να καταγγελθεί κατόπιν προηγούμενης έγγραφης προειδοποίησης  του εργοδότη, ως εξής:
α) Για υπαλλήλους που έχουν υπηρετήσει από δύο (2) μήνες έως δύο (2) χρόνια,  απαιτείται προειδοποίηση ενός (1) μηνός πριν την απόλυση.
β) Για υπαλλήλους που έχουν υπηρετήσει από δύο (2) χρόνια συμπληρωμένα έως πέντε  (5) χρόνια, απαιτείται προειδοποίηση δύο (2) μηνών πριν την απόλυση.
γ) Για υπαλλήλους που έχουν υπηρετήσει από πέντε (5) χρόνια συμπληρωμένα έως  δέκα (10) χρόνια, απαιτείται προειδοποίηση τριών (3) μηνών πριν την απόλυση.
δ) Για υπαλλήλους που έχουν υπηρετήσει από δέκα (10) χρόνια συμπληρωμένα έως  δεκαπέντε (15) χρόνια, απαιτείται προειδοποίηση τεσσάρων (4) μηνών πριν την  απόλυση.
ε) Για υπαλλήλους που έχουν υπηρετήσει από δεκαπέντε (15) χρόνια συμπληρωμένα  έως είκοσι (20), απαιτείται προειδοποίηση πέντε (5) μηνών πριν τη λύση της  σύμβασης ή της σχέσης εργασίας.
στ) Για υπαλλήλους που έχουν υπηρετήσει από είκοσι (20) χρόνια συμπληρωμένα και  άνω, απαιτείται προειδοποίηση έξι (6) μηνών πριν τη λύση της σύμβασης ή της  σχέσης εργασίας.
Εργοδότης ο οποίος δεν κάνει χρήση της δυνατότητας έγγραφης προειδοποίησης  καταβάλλει στον απολυόμενο την αποζημίωση που προβλέπεται από τις οικείες  διατάξεις των νόμων 2112/1920 (ΦΕΚ 67 Α ) και 3198/1955 (ΦΕΚ 98 Α ).
Εργοδότης που προειδοποιεί εγγράφως τον εργαζόμενο κατά τα ανωτέρω, καταβάλλει  στον απολυόμενο την αποζημίωση, που προβλέπεται από τις οικείες διατάξεις των  νόμων 2112/1920 και 3198/1955 για τα χρόνια εργασίας που έχει συμπληρώσει ο  απολυόμενος, σε περίπτωση καταγγελίας κατόπιν προειδοποίησης.
3. Όταν η αποζημίωση λόγω καταγγελίας της σύμβασης εργασίας υπερβαίνει τις  αποδοχές δύο (2) μηνών, ο εργοδότης υποχρεούται να καταβάλει κατά την απόλυση  μέρος της αποζημίωσης που αντιστοιχεί στις αποδοχές δύο (2) μηνών. Το υπόλοιπο  ποσό καταβάλλεται σε διμηνιαίες δόσεις, καθεμία από τις οποίες δεν μπορεί να  είναι κατώτερη από τις αποδοχές δύο (2) μηνών, εκτός και αν το ποσό που  υπολείπεται για την εξόφληση του συνόλου της αποζημιώσεως είναι μικρότερο. Η  πρώτη δόση καταβάλλεται την επομένη της συμπλήρωσης διμήνου από την απόλυση. ]
.......
Αποζημίωση απόλυσης εργατοτεχνιτών
Αντίστοιχα με τους υπαλλήλους και κατά την απόλυση εργατοτεχνιτών οφείλεται  αποζημίωση. Η αποζημίωση που καταβάλλεται στον απολυόμενο υπολογίζεται σε  ημερομίσθια και αντίθετα με τα ισχύοντα για τους υπαλλήλους καταβάλλεται πάντοτε  ολόκληρη η αναγραφόμενη στον παρακάτω πίνακα αποζημίωση είτε η καταγγελία γίνει  με προειδοποίηση είτε όχι.
(όπως ισχύουν με την Ε.Γ.Σ.Σ.Ε. 2006-2007 άρθρο 3)
ΧΡΟΝΟΣ
5   ημερομίσθια + 1/6
7   ημερομίσθια + 1/6
15   ημερομίσθια + 1/6
30   ημερομίσθια + 1/6
60   ημερομίσθια + 1/6
100   ημερομίσθια + 1/6
120 ημερομίσθια + 1/6
145   ημερομίσθια + 1/6
165   ημερομίσθια + 1/6
Αποχώρηση μισθωτού λόγω συνταξιοδοτήσεως
Μισθωτοί γενικά (υπάλληλοι, εργατοτεχνίτες, υπηρέτες), εφόσον αποχωρούν ή  απομακρύνονται από την εργασία τους και έχουν τις προϋποθέσεις πλήρης  συνταξιοδοτήσεως λόγω γήρατος δικαιούνται να λάβουν το 50% της οριζόμενης για  την καταγγελία της σύμβασης αποζημίωσης. Εάν έχουν και επικουρική ασφάλιση  (σύνταξη από επικουρικό) τότε η αποζημίωση περιορίζεται στο 40%. Σημειώνεται ότι  το δικαίωμα του αποχωρούντα με σκοπό τη συνταξιοδότηση με πλήρη σύνταξη μισθωτού  για λήψη του 50% ή 40% της αποζημιώσεως θεμελιώνεται χωρίς να απαιτείται η  συγκατάθεση του εργοδότη. (άρθρο 8 Ν. 3198/1955 ).
Αποχώρηση μισθωτού μετά συμπλήρωση 15ετίας
Μισθωτοί γενικά που υπάγονται για σύνταξη σε οποιοδήποτε ασφαλιστικό φορέα,  μπορούν να αποχωρούν από την εργασία τους, δικαιούμενη της μισής αποζημίωσης του  Ν. 2112/1920 ή του Β.Δ. 16/18.7.1920 για την καταγγελία της σύμβασης εργασίας  τους εφόσον υπάρχουν οι παρακάτω προϋποθέσεις.
- Συνδέονται με τον εργοδότη τους με σύμβαση εργασίας αορίστου χρόνου.
- Έχουν συμπληρώσει δεκαπενταετή υπηρεσία στον ίδιο εργοδότη ή το  προβλεπόμενο όριο ηλικίας του ασφαλιστικού τους οργανισμού.
- Αποχωρούν από την εργασία τους με τη συγκατάθεση του εργοδότη.
Αποζημιώσεις ορισμένων κατηγοριών μισθωτών
Θυρωροί πολυκατοικιών: Η αποζημίωσή τους λόγω απόλυσης ανέρχεται στο 1/2 της  προβλεπόμενης για τους ιδιωτικούς υπαλλήλους.
Κλητήρες γραφείων: Απολυόμενοι δικαιούνται αποζημίωση εργατοτεχνίτη διότι δεν  θεωρείται ότι έχουν την υπαλληλική ιδιότητα έστω κι αν χρησιμοποιούνται για την  κατάθεση ή είσπραξη χρημάτων από τράπεζες ή πελάτες (Α.Π. 132/90).
Οικιακοί υπηρέτες, οικόσιτο προσωπικό: Δικαιούνται την αποζημίωση του  εργατοτεχνίτη, αδιάφορα αν έχουν την υπαλληλική ιδιότητα.
Υπολογισμός της αποζημίωσης
Ο υπολογισμός της αποζημίωσης γίνεται με βάση τις τακτικές αποδοχές του  τελευταίου μήνα υπό καθεστώς πλήρους απασχολήσεως (άρθρο 5 Ν. 3198/1955 ).
Τακτικές αποδοχές θεωρούνται ο μισθός και κάθε άλλη παροχή που δίδεται αντί  μισθού όπως προμήθειες, παροχές σε είδος κ.λπ. Ποσοστά επί κερδών ή εισπράξεων  εφόσον χορηγούνται ανεξάρτητα της κανονικής αμοιβής της εργασίας δεν θεωρούνται  τακτικές αποδοχές (άρθρο 3 παρ. 2 Ν. 2112/1920 ). Για τον υπολογισμό αποζημίωσης στις τακτικές αποδοχές  περιλαμβάνονται τα επιδόματα εορτών και αδείας, καθώς και οι τακτικές πρόσθετες  αμοιβές για εργασία υπερωριακή, νυκτερινή ή κατά τις Κυριακές.
Μισθωτός που έχει την υπαλληλική ιδιότητα κατά το χρόνο της απόλυσης, ενώ  αρχικά είχε προσληφθεί σαν εργάτης και η ιδιότητά του μετατράπηκε σε υπαλληλική  χωρίς να λυθεί η σύμβασή του, δικαιούται αποζημίωση υπαλλήλου, βάσει της  συνολικής υπηρεσίας του στον αυτό εργοδότη (Α.Π. 636/71, 760/81).
Στις περιπτώσεις μισθωτών μειωμένης απασχολήσεως η αποζημίωση υπολογίζεται με  βάση τις καταβαλλόμενες μειωμένες αποδοχές. Το ίδιο ισχύει και στη διαλείπουσα  εργασία.
Η αποζημίωση μισθωτών που αμείβονται με ποσοστά, κατ' αποκοπή ή κατά μονάδα  παραγόμενης εργασίας, υπολογίζεται βάσει του μέσου όρου των αποδοχών αυτών των  δύο τελευταίων πριν την απόλυση μηνών. (άρθρο 5 παρ. 2 Ν. 3198/1955 ). Σε καμία όμως περίπτωση το ποσό αποζημίωσης της παραπάνω  περίπτωσης δεν μπορεί να είναι κατώτερο αυτού που προκύπτει με βάση τη  μισθολογική κλάση του Ι.Κ.Α. που ανήκει ο μισθωτός.
Η αποζημίωση αμειβομένων με μισθό και ποσοστά υπολογίζεται για το μισθό βάσει  των τακτικών αποδοχών του τελευταίου μήνα και για τα ποσοστά βάσει του μέσου  όρου των δύο τελευταίων πριν την καταγγελία μηνών (Α.Π. 1103/88 Τμ. Β').
Για την εξεύρεση του ποσού της αποζημιώσεως που δικαιούται ο απολυόμενος  μισθωτός, λαμβάνεται υπόψη η τελευταία συνεχής απασχόλησή του στον εργοδότη που  κάνει την καταγγελία της σύμβασης εργασίας (Α.Π. 86/70).
Είναι νόμιμη η συμφωνία μεταξύ εργοδότη και εργαζόμενου, κατά την οποία για  τον καθορισμό της αποζημίωσης, συνυπολογίζεται και άλλη υπηρεσία ή στον ίδιο ή  σε άλλο εργοδότη (Α.Π. 231/59).
Χρόνος αναστολής της σύμβασης εργασίας λόγω ασθένειας ή άλλης αιτίας  συνυπολογίζεται στον προσδιορισμό της αποζημίωσης λόγω απόλυσης (Εφ. Θεσ/νίκης  2920/88).
Η μεταβολή του προσώπου του εργοδότη, με όποιον τρόπο κι αν επέλθει δεν  επηρεάζει τα δικαιώματα των εργαζομένων στο δικαίωμα αποζημίωσής τους σε  περίπτωση απόλυσής τους. (άρθρο 6 παρ. 1 Ν. 2112/1920 , άρθρο 9 παρ. 1 Β.Δ. 16/18.7.1920). Από τη νομολογία έχει κριθεί  ότι σε οποιοδήποτε μετασχηματισμό της επιχείρησης που διατηρεί την ενότητά της  ως οικονομική μονάδα, υπό νέο φορέα, ο διάδοχος του αρχικού εργοδότη υποχρεούται  να συνυπολογίσει στην αποζημίωση του απολυόμενου και όλη την υπηρεσία του στον  αρχικό εργοδότη.
Επί πτωχεύσεως της επιχειρήσεως ο εργαζόμενος δικαιούται να λάβει ολόκληρη τη  νόμιμη αποζημίωση λόγω καταγγελίας της σύμβασης εργασίας κατατασσόμενος μεταξύ  των προνομιακών δανειστών των άρθρων 940 & 941 του Κωδ. Πολ. Δικονομίας.
Στη διακοπή εργασιών της επιχείρησης λόγω ανωτέρας βίας (πυρκαγιά κ.λπ.) αν ο  εργοδότης είναι ασφαλισμένος κατά των περιστατικών αυτών και προβεί σε απολύσεις  λόγω κάποιου γεγονότος ανωτέρας βίας, οφείλει στους απολυομένους τα 2/3 της  νόμιμης αποζημίωσης (άρθρα 6 παρ. 2 εδ. 2 Ν. 2112/1920 όπως ισχύει με το άρθρο 4 Ν. 4558/30).
Στις διαδοχικές συμβάσεις εργασίας ορισμένου χρόνου, χωρίς να μεσολαβούν  διακοπές και χωρίς να δικαιολογείται από τη φύση των εργασιών ο καθορισμός  ορισμένης διάρκειας θεωρείται ότι καταρτίσθηκε μία σύμβαση εργασίας αορίστου  χρόνου (Α.Π. 1363/82 Τμ. Δ', Α.Π. 603/94 Τμ. Β').
HTML clipboard
Καταβολή της αποζημίωσης
Η αποζημίωση του Ν. 2112/1920 και του Β.Δ. 16/18.7.1920 καταβάλλεται στον  απολυόμενο μισθωτό κατά τη στιγμή της κοινοποιήσεως της καταγγελίας της σύμβασης  εργασίας.
Για να είναι έγκυρη η απόλυση δεν αρκεί η προσφορά της αποζημίωσης στον  απολυόμενο, αλλά σε περίπτωση αρνήσεως του τελευταίου για να την εισπράξει,  απαιτείται η δημόσια κατάθεσή της.
Αρθρο 64 νόμου 3863/2010
[Όταν η αποζημίωση λόγω καταγγελίας της σύμβασης εργασίας υπερβαίνει τις  αποδοχές δύο (2) μηνών, ο εργοδότης υποχρεούται να καταβάλει κατά την απόλυση  μέρος της αποζημίωσης που αντιστοιχεί στις αποδοχές δύο (2) μηνών. Το υπόλοιπο  ποσό καταβάλλεται σε διμηνιαίες δόσεις, καθεμία από τις οποίες δεν μπορεί να  είναι κατώτερη από τις αποδοχές δύο (2) μηνών, εκτός και αν το ποσό που  υπολείπεται για την εξόφληση του συνόλου της αποζημιώσεως είναι μικρότερο. Η  πρώτη δόση καταβάλλεται την επομένη της συμπλήρωσης διμήνου από την απόλυση.
Εργαζόμενοι ηλικίας 55 έως 64 ετών των οποίων η σύμβαση εργασίας καταγγέλλεται,  ανεξάρτητα αν πρόκειται για ομαδικές ή μεμονωμένες απολύσεις, εφόσον παραμένουν  άνεργοι, έχουν το δικαίωμα της αυτασφάλισης, η οποία ασκείται εντός διμήνου από  την καταγγελία, στην οποία υποχρεούται ο εργοδότης που τους απέλυσε να  συμμετέχει με:
α) Το πενήντα τοις εκατό (50%) του κόστους της αυτασφάλισης για ασφαλισμένους  ηλικίας 55 ετών έως 60 ετών και για χρονικό διάστημα μέχρι τρία (3) χρόνια.
β) Το ογδόντα τοις εκατό (80%) του κόστους της αυτασφάλισης για ασφαλισμένους 60  ετών συμπληρωμένων έως 64 ετών και για χρονικό διάστημα μέχρι τρία (3) χρόνια.
Με σκοπό την κάλυψη του λοιπού κόστους αυτασφάλισης των ασφαλισμένων της  παραγράφου 4 του παρόντος άρθρου ο ΟΑΕΔ μπορεί να καταρτίζει και να υλοποιεί  ειδικά προγράμματα οικονομικής ενίσχυσης, με τα οποία θα προβλέπεται:
α. Η ανάληψη του υπολειπόμενου κόστους αυτασφάλισης, για όσο χρόνο υφίσταται  υποχρέωση καταβολής από τον εργοδότη και για ποσοστό 50% ή 20% του κόστους  αυτασφάλισης.
β. Η ένταξη του συνόλου αυτής της κατηγορίας των απολυομένων στα προγράμματα  εργασίας των μακροχρόνια ανέργων ηλικίας 55 έως 64 ετών για εργασία στο δημόσιο  τομέα, όπως αυτός ορίζεται από το άρθρο 51 του ν. 1892/1990 (ΦΕΚ 101 Α ) κατά  παρέκκλιση του άρθρου 1 του ν. 3812/2009 (ΦΕΚ 234 Α ).
Η δαπάνη για τα ανωτέρω προγράμματα βαρύνει τον κλάδο ΛΑΕΚ.
Με απόφαση του Υπουργού Εργασίας και Κοινωνικής Ασφάλισης, μετά από γνώμη της  Επιτροπής Διαχείρισης του ΛΑΕΚ, που εγκρίνεται από το Δ.Σ. του ΟΑΕΔ, ρυθμίζονται  οι όροι, οι προϋποθέσεις, η δυνατότητα επιμήκυνσης σε εξαιρετικές περιπτώσεις  του χρόνου της τριετούς κάλυψης των δαπανών αυτασφάλισης με πόρους του ΛΑΕΚ,  καθώς και κάθε άλλη αναγκαία λεπτομέρεια για την εφαρμογή των παραγράφων 4 και 5  του παρόντος άρθρου.
Με σκοπό τη διατήρηση των θέσεων εργασίας των εργαζομένων ηλικίας 55 έως 64  ετών, ο ΟΑΕΔ μπορεί να καταρτίζει προγράμματα σύμφωνα με το άρθρο 18 του ν. 3833/2010 (ΦΕΚ 40 Α') και των παραγράφων 4 και 5 του παρόντος άρθρου.
Στις περιπτώσεις των εδαφίων α' και β' της παραγράφου 4 του παρόντος  άρθρου, ο αριθμός των απολυομένων ηλικίας 55 έως 64 ετών, δεν μπορεί να  υπερβαίνει το δέκα τοις εκατό (10%) του συνολικού αριθμού των απολυομένων. Τυχόν  κλάσμα στρογγυλοποιείται στον πλησιέστερο ακέραιο.
Οι εργοδότες που προσλαμβάνουν νεοεισερχόμενους στην αγορά εργασίας ηλικίας κάτω  των 25 ετών και τους αμείβουν με το ογδόντα τέσσερα τοις εκατό (84%) του  κατώτατου βασικού μισθού ή ημερομισθίου, όπως αυτό ορίζεται κάθε φορά από την  Εθνική Γενική Συλλογική Σύμβαση Εργασίας, αυτοδικαίως εντάσσονται σε πρόγραμμα  του ΟΑΕΔ για την επιχορήγηση των ασφαλιστικών εισφορών που βαρύνουν τους ως άνω  νεοπροσλαμβανόμενους και αφορούν σε όλους τους κλάδους κύριας ασφάλισης του ΙΚΑ  - ΕΤΑΜ, στην επικουρική ασφάλιση του ΕΤΕΑΜ ή άλλων επικουρικών ταμείων, καθώς  και στις ασφαλιστικές εισφορές που το ΙΚΑ - ΕΤΑΜ εισπράττει ή συνεισπράττει υπέρ  Φορέων και Κλάδων Κοινωνικής Ασφάλισης, υπό τον όρο ότι οι εργοδότες θα  καταβάλλουν στους νεοπροσλαμβανόμενους, ως μέρος των καθαρών αποδοχών τους, ποσό  αντίστοιχο με εκείνο που ο ΟΑΕΔ αναλαμβάνει να καταβάλει στους ανωτέρω  ασφαλιστικούς φορείς, προκειμένου να καλύψει τις ασφαλιστικές εισφορές που  βαρύνουν τους νεοπροσλαμβανόμενους.
Με απόφαση του Υπουργού Εργασίας και Κοινωνικής Ασφάλισης, μετά από γνώμη του  Δ.Σ. του ΟΑΕΔ, ρυθμίζονται οι όροι, οι προϋποθέσεις, η διάρκεια και κάθε άλλη  αναγκαία λεπτομέρεια για την εφαρμογή του παρόντος άρθρου. ]
Υπολογισμός ασφαλιστικών εισφορών και φορολογία  αποζημιώσεως
Ι. Υπολογισμός ασφαλιστικών εισφορών
Η αποζημίωση λόγω καταγγελίας της σύμβασης εργασίας δεν υπόκειται σε καμία  κράτηση υπέρ Ι.Κ.Α. ή άλλου ασφαλιστικού οργανισμού, γιατί δεν θεωρείται ότι  συνιστά αμοιβή παρασχεθείσας εργασίας.
Το ίδιο ισχύει για την καταβαλλόμενη στο μισθωτό αποζημίωση λόγω μη ληφθείσας  άδειας.
Αντίθετα το για την ίδια αιτία καταβαλλόμενο επίδομα αδείας θεωρείται ότι  αποτελεί προσαύξηση των αποδοχών και συνεπώς υπόκειται σε ασφαλιστικές εισφορές.
ΙΙ. Φορολογία αποζημιώσεως
Σύμφωνα με το άρθρο 14 παράγραφος 1 του νόμου 2238/1994 όπως τροποποιήθηκε με  τον νόμου 3842/2010 και ισχύει από 23.4.2010 η αποζημίωση απόλυσης φορολογείτε  ως εξής .
1.Με την επιφύλαξη των διατάξεων της περίπτωσης γ' της  παρ. 4 του άρθρου 45, φορολογούνται αυτοτελώς, εξαντλουμένης της φορολογικής  υποχρεώσεως, τα ποσά των αποζημιώσεων που καταβάλλονται στους δικαιούχους με  βάση:
α) το άρθρο 1 του β.δ. 16/18 Ιουλίου 1920 (ΦΕΚ 158 Α),
β) το ν. 2112/1920 (ΦΕΚ 67 Α),
γ) το άρθρο 94 του ν.δ. 3026/1954 (ΦΕΚ 235 Α).
Ο φόρος υπολογίζεται, με βάση την παρακάτω κλίμακα:
Κλιμάκιο αποζημίωσης   (ευρώ)
ΙΙΙ Χαρτοσήμανση αποζημίωσης
Ο φόρος , που βαρύνουν τον απολυόμενο, παρακρατούνται κατά την πληρωμή της  αποζημίωσης από τον εργοδότη.
Ο εργοδότης έχει την υποχρέωση απόδοσής τους στην οικεία Δ.Ο.Υ. αυτοτελώς με  δήλωση, η οποία περιλαμβάνει τους απολυθέντες μισθωτούς και τα σχετικά ποσά για  κάθε μήνα. Προθεσμία αποδόσεως ο επόμενος μήνας. Τα ποσά που αποδίδονται μ' αυτή  τη δήλωση δεν περιλαμβάνονται ούτε στις τριμηνιαίες ούτε στην ετήσια  εκκαθαριστική δήλωση Φ.Μ.Υ. (Υπ. Οικ. Πολ. 1170/1989).
Μη οφειλή αποζημίωσης
- Πριν τη συμπλήρωση διμήνου υπηρεσίας στον ίδιο εργοδότη.
- Στην οικειοθελή αποχώρηση του μισθωτού από την εργασία του.
- Λόγω λήξης σύμβασης εργασίας ορισμένου χρόνου.
- Λόγω λήξης σύμβασης εργασίας ορισμένου έργου.
- Αν η καταγγελία ήταν αποτέλεσμα δόλιας αντισυμβατικής συμπεριφοράς του  μισθωτού.
- Αν η καταγγελία έγινε λόγω υποβολής μήνυσης εναντίον του μισθωτού για  αξιόποινη πράξη κατά την υπηρεσία, ή αδίκημα που φέρει το χαρακτήρα τουλάχιστον  πλημμελήματος. (άρθρο 5 παρ. 1 Ν. 2112/1920 και άρθρο 6 παρ. 2 Β.Δ. 16/18-7-20).
Παραδείγματα υπολογισμού αποζημίωσης
1. Υπάλληλος προσλήφθηκε την 1-12-2006 με σύμβαση αορίστου χρόνου και  απολύθηκε (καταγγέλθηκε η σύμβαση εργασίας του) την 31-5-2007 (συνολικός χρόνος  απασχόλησης 6 μήνες). Ο μισθωτός αμειβόταν με μηνιαίο μισθό (περιλαμβανομένων  όλων των λοιπών πλην εορτών και αδείας επιδομάτων) 1.000 ευρώ. Ο παραπάνω  μισθωτός δικαιούται αποζημίωση για την απόλυσή του ως εξής:
α) Λόγω καταγγελίας της σύμβασης ένα μηνιαίο μισθό σύμφωνα με τις διατάξεις  του Ν. 2112/1920 . Στον τακτικό μηνιαίο μισθό του (1.000) πρέπει να προστεθεί  αναλογία των δώρων εορτών (Πάσχα & Χριστουγέννων) και επιδόματος αδείας (τα δώρα  εορτών και το επίδομα αδείας ισούνται με δύο (2) μηνιαίους μισθούς). Για να  βρεθεί η μηνιαία αποζημίωση για την καταγγελία της σύμβασης πολλαπλασιάζουμε τις  τακτικές μηνιαίες αποδοχές με 14 και ύστερα διαιρούμε με 12 (μήνες του έτους).  Αρα στο παράδειγμά μας η μηνιαία αποζημίωση ισούται 1.000 Χ 14 : 12 = 1.166,67.
Συνολικά ο υπάλληλος του παραδείγματος θα πρέπει να λάβει κατά την απόλυσή του:
- Αποζημίωση λόγω καταγγελίας της σύμβασης
1 μηνιαίος μισθός = 1.000 Χ 14 /12 = 1.166,67.
+ Αποζημίωση Αδείας + Επίδομα αδείας
Εάν δεν είστε μέλος στον κόμβο
Για να δείτε περισσότερα για τις συνδορμητικές υπηρεσίες Πατηστε ΕΔΩ.
﻿Οι υπηρεσία αυτή είναι διαθέσιμη μόνο στα εγγεγραμμένα μέλη του κόμβου με πρόσβαση στις Συνδρομητικές Υπηρεσίες
Εάν δεν είστε μέλος στον κόμβο
Για να δείτε περισσότερα για τις συνδορμητικές υπηρεσίες Πατηστε ΕΔΩ.
Αλλες πρόσφατες αποφάσεις
Αριθ. Πρωτ.: Δ./ΤΕΦ/1160386ΕΞ/1.12.2010 Καθορισμός της διαδικασίας υπαγωγής στη ρύθμιση, σύμφωνα με τις διατάξεις του άρθρου 23 του ν. 3877/2010 (Φ.Ε.Κ. Α' 160)
ΙΚΑ Αριθ. Πρωτ.: Ε33/616/10.12.2010 Οδηγίες εφαρμογής διατάξεων του άρθρου 67 ν. 3842/2010 (ΦΕΚ 58/τ.Α723-4-2010) και άρθρου 41 ν. 3863/2010 (ΦΕΚ 115/τ.Α715-7-2010), σχετικά με θέματα αναγκαστικής είσπραξης
Αριθ. Πρωτ. : Δ17Ε/5049805/ΕΞ/30.11.2010 Κοινοποίηση καταλόγου χρυσών νομισμάτων που πληρούν τα κριτήρια του επενδυτικού χρυσού σύμφωνα με το άρθρο 47 του Ν. 2859/2000 "Κύρωση Κώδικα ΦΠΑ" με ισχύ για το έτος 2011
ΠΟΛ.1178/7.12.2010 Εγγραφή νέων χρηστών στις ηλεκτρονικές υπηρεσίες TaxisNet
Άρθρα Επιχειρηματικές απαιτήσεις. Διεκδίκηση με ουσία
ΣΧΕΔΙΟ ΝΟΜΟΥ «Ενίσχυση Ιδιωτικών Επενδύσεων για την Οικονομική Ανάπτυξη, την Επιχειρηματικότητα και την Περιφερειακή Συνοχή»
ΑΙΤΙΟΛΟΓΙΚΗ ΕΚΘΕΣΗ - ΣΧΕΔΙΟ ΝΟΜΟΥ «ΕΠΕΙΓΟΝΤΑ ΜΕΤΡΑ ΕΦΑΡΜΟΓΗΣ ΤΟΥ ΠΡΟΓΡΑΜΜΑΤΟΣ ΣΤΗΡΙΞΗΣ ΤΗΣ ΕΛΛΗΝΙΚΗΣ ΟΙΚΟΝΟΜΙΑΣ»
ΠΟΛ.1179/7.12.2010 Έκδοση των αποδείξεων λιανικής πώλησης από πρατηριούχους για την εμπορία πετρελαίου κίνησης και βενζίνης με τη χρήση φορολογικών μηχανισμών του ν.1809/1988, συνδεδεμένων με τις αντλίες
ΠΟΛ.1167/19.11.2010 Έναρξη εφαρμογής των Συμβάσεων Αποφυγής Διπλής Φορολογίας μεταξύ Ελλάδας-Αζερμπαϊτζάν, Ελλάδας-Μαρόκου, Ελλάδας-Σερβίας και Ελλάδας-Τυνησίας
Εγκύκλιος Ο.Α.Ε.Ε. Αρ. 103/8.12.2010 Γνωστοποίηση διατάξεων αρθρ. 10 Ν. 3863/2010 σχετικά με συνταξιοδότηση λόγω γήρατος ασφαλισμένων πριν την 1-1-1993
ΠΟΛ.1177/7.12.2010 Προθεσμίες και λοιπά θέματα περαίωσης βάσει των διατάξεων των άρθρων 1 έως 13 του ν.3888/2010
Δ5 1164176 ΕΞ 2010/7.12.2010 Απόφαση ανάθεσης για το έργο : "Δήλωση αντιστοίχισης κάρτας αποδείξεων με ΑΦΜ μέσω SMS
ΙΚΑ Αριθ. Πρωτ.: Ε57/60/24.11.2010 Επιβεβαίωση εγκυρότητας ασφαλιστικής ενημερότητας που εκδίδεται μέσω διαδικτύου (ΟΡΘΗ ΕΠΑΝΑΚΟΙΝΟΠΟΙΗΣΗ)
Αριθμ. Πρωτ.: 21877/871/17.11.2010 Όροι και προϋποθέσεις για τη διατήρηση θέσεων εργασίας σε ξενοδοχειακές επιχειρήσεις ετών 2010-2011
﻿
Είπαν
Πολλοί γάμοι υπήρξαν δυστυχισμένοι, γιατί ο σύζυγος δειπνούσε μάλλον με τη γυναίκα του παρά με τη γραμματέα του.
- Ουίνστον Τσώρτσιλ
Taxheaven Οικονομική ενημέρωση Ε.Π.Ε. - Ανδρου 2 , Αθήνα
Τηλ. 210.822.3705

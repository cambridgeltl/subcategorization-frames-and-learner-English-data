Ποιοί Δεσμεύονται
Οι Εθνικές Συλλογικές Συμβάσεις εργασίας καθορίζουν τους ελάχιστους όρους εργασίας που ισχύουν για τους εργαζόμενους όλης της χώρας. Στους εργαζόμενους αυτούς περιλαμβάνονται και οι εργαζόμενοι με σχέση εργασίας ιδιωτικού δικαίου στο Δημόσιο, τα νομικά πρόσωπα δημοσίου δικαίου και τους οργανισμούς τοπικής αυτοδιοίκησης. Οι υπόλοιπες συλλογικές συμβάσεις εργασίας δεσμεύουν τους εργαζόμενους και εργοδότες που είναι μέλη των συμβαλλόμενων συνδικαλιστικών οργανώσεων, τον εργοδότη που συνάπτει συλλογική σύμβαση εργασίας ατομικά με τους εργοδότες που συνάπτουν συλλογική σύμβαση εργασίας με κοινό εξουσιοδοτημένο εκπρόσωπο ή εκπροσώπους, όπως ορίζεται στην παρ.4 του άρθρου 3 του παρόντος.
Συνδικαλιστικές οργανώσεις και εργοδότες που δεν δεσμεύονται από υπάρχουσα σ.σ.ε. μπορούν να προσχωρήσουν με κοινή συμφωνία σε σ.σ.ε. που αφορά την κατηγορία το ιδιωτικό έγγραφο, που κατατίθενται στις κατά τόπους υπηρεσίες του Υπουργείου Εργασίας και καταχωρούνται στο ειδικό βιβλίο σ.σ.ε. Επίσης συνδικαλιστική οργάνωση εργαζομένων μπορεί να προσχωρήσει σε σ.σ.ε.,από την οποία δεσμεύεται ήδη ο εργοδότης.
Ο Υπουργός εργασίας με απόφασή του και μετά από σύμφωνη γνώμη του ανώτατου συμβουλίου, μπορεί να επεκτείνει και να κηρύξει υποχρεωτική για όλους τους εργαζόμενους του κλάδου ή του επαγγέλματος κάποια σ.σ.ε. η οποία δεσμεύει ήδη εργοδότες που απασχολούν το 51% των εργαζομένων του κλάδου ή του επαγγέλματος. Η επέκταση ισχύει από την ημερομηνία έκδοσης της απόφασης του Υπουργού και στην περίπτωση που υπάρχει αίτηση, από την ημερομηνία της υποβολής. Η απόφαση του Υπουργού δημοσιεύεται στην εφημερίδα της κυβέρνησης.
Σημείωση: Αν οι πληροφορίες που πήρατε από τα στοιχεία που περιέχονται σε αυτή τη σελίδα δεν είναι επαρκείς, μπορείτε να υποβάλλετε το ερώτημά σας, μέσω τη φόρμας που ακολουθεί:

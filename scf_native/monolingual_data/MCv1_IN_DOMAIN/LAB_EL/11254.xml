<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>ΡΙΖΟΣΠΑΣΤΗΣ : Τι σχεδιάζεται για το δημόσιο</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>ΡΙΖΟΣΠΑΣΤΗΣ : Τι σχεδιάζεται για το δημόσιο</title>
						<author></author>
						<imprint>
							<publisher></publisher>
							<pubDate>2010-12-13 22:24:25.0</pubDate>
							<eAddress>http://www1.rizospastis.gr/wwwengine/story.do?id=3639793&amp;publDate=</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="el"/>
			</langUsage>
			<textClass>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/LAB_EL/11254.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">Εντός των τειχών η μερική απασχόληση, στο στόχαστρο η μονιμότητα</p>
			<p id="p2">Η επέκταση της μερικής απασχόλησης, σε όλες της τις μορφές και στο δημόσιο τομέα, η πλαγιοκόπηση του δικαιώματος της μονιμότητας έως την πλήρη κατάργησή της,είναι ένας απ' τους προωθούμενους στόχους κυβέρνησης - κεφαλαίου. Ηδη τα αντεργατικά σχέδια έχουν μπει στο στάδιο της υλοποίησης, με τη χρησιμοποίηση μερικώς απασχολούμενων στις διάφορες επιχειρήσεις του ευρύτερου δημόσιου τομέα.</p>
			<p id="p3">Στην 12η θέση του κειμένου του διαλόγου, οι στόχοι αναφέρονται ξεκάθαρα:"Ο ρόλος της μερικής απασχόλησης στον ιδιωτικό και δημόσιο τομέα. Καθορισμός των όρων επέκτασης σε τμήματα του δημόσιου τομέα, σε θέσεις εργασίας, που δεν αφορούν τον κύριο εργασιακό κορμό".</p>
			<p id="p4">Στην πραγματικότητα τα πρώτα "παράθυρα" έχουν ανοίξει με τον νόμο για τη Νομαρχιακή Αυτοδιοίκηση του '94.Με το νόμο αυτό δίνεται η δυνατότητα στο νομαρχιακό συμβούλιο να προσλαμβάνει προσωπικό με σχέσεις εργασίας γενικά ιδιωτικού δικαίου, με το πρόσχημα του ειδικού επιστημονικού προσωπικού. Δηλαδή, μπορεί να προσλαμβάνει συμβασιούχους, ωρομίσθιους, με συμβάσεις έργου, δελτία παροχής υπηρεσιών... Επίσης, να προσλαμβάνει με συμβάσεις ορισμένου χρόνου για κάλυψη περιοδικών αναγκών, ενώ ο νομάρχης μπορεί από μόνος του να αποφασίζει για την πρόσληψη προσωπικού με συμβάσεις ορισμένου χρόνου για... απρόβλεπτες και επείγουσες ανάγκες.</p>
			<p id="p5">Ανάλογο πολύμορφο εργασιακό καθεστώς επιχειρεί να καθιερωθεί και με το νομοσχέδιο για την περιφερειακή διοίκηση, που έχει κατατεθεί στη Βουλή και αναμένεται να συζητηθεί στην Ολομέλεια το επόμενο διάστημα.</p>
			<p id="p6">Εκτός όμως απ' τους νόμους αυτούς, που δίνουν τη δυνατότητα της αξιοποίησης της μερικής απασχόλησης, το φαινόμενο έχει προχωρήσει και στην πράξη, σε διάφορες δημόσιες επιχειρήσεις.</p>
			<p id="p7">Στη ΔΕΗ,απασχολούνται 180 τετραωρίτες στο χώρο του υγειονομικού προσωπικού. Στον ΟΤΕ,όλο και μεγαλώνει ο αριθμός των εργαζομένων με 8μηνες συμβάσεις, στις τηλεφωνήτριες, στους τεχνίτες και σε άλλες ειδικότητες που μάλιστα καλύπτουν πάγιες ανάγκες. Το ίδιο και στην "Ολυμπιακή",όπου παλαιότερα προσλαμβάνονταν εποχιακοί για την κάλυψη των αυξημένων αναγκών της θερινής περιόδου. Σήμερα όμως χρησιμοποιούνται 8μηνίτες "εποχιακοί" σε ετήσια βάση. Στις δημόσιες τουριστικές σχολές επίσης, στο διοικητικό προσωπικό απασχολούνται 106 δημόσιοι υπάλληλοι και 120 συμβασιούχοι, ενώ στο εκπαιδευτικό προσωπικό δεκάδες είναι οι ωρομίσθιοι.</p>
			<p id="p8">Ενας πλάγιος τρόπος για την προώθηση της μερικής απασχόλησης είναι οι εργολάβοι,οι οποίοι έχουν μπει δυναμικά σε όλο σχεδόν το δημόσιο και ευρύτερο δημόσιο τομέα.</p>
			<p id="p9">Συχνές είναι και οι βολές που εξαπολύει κατά καιρούς η κυβέρνηση ενάντια στο δικαίωμα της μονιμότητας. Ο ίδιος ο πρωθυπουργός πέρυσι στο συνέδριο του περιοδικού ECONOMIST είχε πει: "Δεν πρέπει να αποτελεί βεβαιότητα η εργασιακή σχέση του δημόσιου υπάλληλου, γιατί είναι ανασταλτικός παράγοντας στην αποδοτικότητά του"!Πρόκειται για υιοθέτηση των επιλογών της "Λευκής Βίβλου" και πλήρης "συμπύκνωση" των επιχειρημάτων της, σύμφωνα με τα οποία η μονιμότητα εν ολίγοις "είναι ανασταλτικός παράγοντας της παραγωγικότητας και της ανταγωνιστικότητας"!Αλλά και το Διεθνές Νομισματικό Ταμείο σε έκθεσή του - εκτός των άλλων αντεργατικών κατευθύνσεων - πιέζει για άρση της μονιμότητας, χαρακτηρίζοντάς την "αντιπαραγωγικό θεσμό".</p>
			<p id="p10">ΠΑΡΟΜΟΙΑ ΘΕΜΑΤΑ</p>
			<p id="p11">Διαβάστε στο «Ρ»</p>
		</body>
	</text>
</cesDoc>
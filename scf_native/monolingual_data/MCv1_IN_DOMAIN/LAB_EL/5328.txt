ΣΥΛΛΟΓΟΣ  ΕΡΓΑΖΟΜΕΝΩΝ ΣΤΑ ΦΡΟΝΤΙΣΤΗΡΙΑ ΚΑΘΗΓΗΤΩΝ (ΣΕΦΚ)
Μέλος ΟΙΕΛΕ
τηλ. 210-3820537, 6974-439203
Για το Δώρο Χριστουγέννων και τις αργίες των  εορτών
Υπενθυμίζουμε ότι η χορήγηση Δώρου Χριστουγέννων είναι  υποχρεωτική για όλους τους εργοδότες, καθώς προβλέπεται ρητά από τη συλλογική  σύμβαση, την οποία έχουν υπογράψει και οι εργοδότες, αλλά και από τη γενικότερη  εργατική νομοθεσία.
Ο πρακτικός τρόπος υπολογισμού του Δώρου Χριστουγέννων  είναι απλός: Υπολογίζουμε τις αποδοχές (πόσες ώρες εργαστήκαμε επί το ωρομίσθιο)  από την 1/05/2008 έως και τις 31/12/2008 και τις διαιρούμε δια 8.
Έχει μεγάλη σημασία να διεκδικήσουμε και να πάρουμε  δώρο όλοι και όλες. Είναι δικαίωμά μας και δεν μπορούμε να το αφήνουμε στην "καλή θέληση" του κάθε εργοδότη. Ήδη σε αρκετά φροντιστήρια τα οποία δεν  κατέβαλαν μέχρι τώρα δώρο, συνάδελφοι διεκδικούν και παίρνουν δώρο.
Η μη καταβολή του Δώρου έως και τις 21/12/2008  αποτελεί παραβιάζει τη συλλογική σύμβαση και την εργατική νομοθεσία και αποτελεί  αυτόφωρο αδίκημα. Ο ΣΕΦΚ θα στηρίξει όποιον/α συνάδελφο θελήσει να  διεκδικήσει το δώρο και να κάνει καταγγελία στην Επιθεώρηση Εργασίας.
Υπενθυμίζουμε επίσης ότι με βάση τη συλλογική σύμβαση,  αλλά και Υπουργικές Αποφάσεις τα φροντιστήρια πρέπει να παραμείνουν  κλειστά από τις 24/12 έως και τις 2/1. Εάν υπάρχουν καταγγελίες για  φροντιστήρια που θα λειτουργήσουν μέσα στις ημέρες αργίας, αυτές θα πρέπει να  έρθουν έγκαιρα στο σωματείο, έτσι ώστε να γίνουν όλες οι απαραίτητες ενέργειες:  επικοινωνία με τη διεύθυνση του φροντιστηρίου, καταγγελία στην επιθεώρηση  εργασίας και τη διεύθυνση δευτεροβάθμιας.
Κλιμάκια του σωματείου θα πραγματοποιήσουν  περιοδείες στις ημέρες των αργιών, έτσι ώστε να εξασφαλιστεί ότι και στην πράξη  η σύμβαση θα τηρηθεί.
Περιεχόμενα:

<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>Διορθώθηκε η αδικία - NEWS247</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>Διορθώθηκε η αδικία - NEWS247</title>
						<author></author>
						<imprint>
							<publisher></publisher>
							<pubDate>2010-12-13 23:57:01.0</pubDate>
							<eAddress>http://news247.gr/oikonomia/ergasia/thn_ediwksan_logw_egkymosynhs.499410.html</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="el"/>
			</langUsage>
			<textClass>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/LAB_EL/13238.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">Στέλιος Μπαμιατζής Δημοσιεύτηκε: Αύγουστος 31 2010 18:27 Ενημερώθηκε: Αύγουστος 31 2010 19:27</p>
			<p id="p2">Θετικά ανταποκρίθηκαν τα ΕΛΤΑ στο αίτημα του Συνηγόρου του Πολίτη, να αποκατασταθεί γυναίκα προιστάμενη η οποία είχε χάσει τη θέση της ενώ βρισκόταν σε άδεια ανατροφής τέκνου.</p>
			<p id="p3">Τα ΕΛΤΑ ενημέρωσαν ότι έχουν προβεί σε μισθολογική αποκατάσταση της αναφερόμενης με την αναδρομική καταβολή σε αυτήν του επιδόματος θέσης ευθύνης για το χρονικό διάστημα της απουσίας της από τη θέση της προϊσταμένης, λόγω άσκησης του δικαιώματος για άδεια ανατροφής τέκνου.</p>
			<p id="p4">Βασίστηκαν σε διάταξη της Επιχειρησιακής Συλλογικής Σύμβασης Εργασίας 2003-2004, σύμφωνα με την οποία υπάλληλος σε θέση ευθύνης, που απουσιάζει για οποιοδήποτε λόγο πάνω από τρεις μήνες από τα καθήκοντά του, κατά τη διάρκεια του έτους, δύναται να αντικατασταθεί και η θέση του επαναπροκηρύσσεται.</p>
			<p id="p5">Ωστόσο μετά την παρέμβαση του Συνήγορου του Πολίτη έχει δρομολογηθεί η αναδιατύπωση της επίμαχης διάταξης της ΕΣΣΕ, ενώ παράλληλα εξετάζεται η δυνατότητα, μετά τη θεσμοθέτηση της νέας διάταξης της ΕΣΣΕ, να αναζητήσει η αναφερόμενη, καθώς και όσοι υπάλληλοι έχουν τυχόν υποστεί την ίδια διάκριση, αναδρομικά την αναγνώριση της προϋπηρεσίας τους στη θέση ευθύνης, για όλο το διάστημα για το οποίο τελούσαν σε άδεια μητρότητας ή και γονική άδεια.</p>
			<p id="p6">Η υπάλληλος των ΕΛΤΑ είχε καταγγείλει στο Συνήγορο ότι ενώ βρισκόταν σε άδεια ανατροφής τέκνου, την οποία έλαβε σε συνέχεια της άδειας μητρότητας, απαλλάχθηκε, χωρίς να ενημερωθεί, από τα καθήκοντα της προϊσταμένης, που ασκούσε έως τότε, με μισθολογικό επακόλουθο τη στέρηση του σχετικού επιδόματος θέσης ευθύνης.</p>
			<p id="p7">Η ανεξάρτητη αρχή ανταποκρίθηκε και γνωστοποίησε πως η νομοθεσία (ν.3488/2006) απαγορεύει οποιαδήποτε άμεση, ή έμμεση, διάκριση λόγω φύλου ως προς την επαγγελματική εξέλιξη του εργαζομένου στον ιδιωτικό, δημόσιο ή ευρύτερο δημόσιο τομέα. Προβλέπει, επίσης, ότι η εργαζόμενη που έχει λάβει άδεια μητρότητας δικαιούται, μετά το πέρας της άδειας αυτής, να επιστρέψει στη θέση εργασίας της ή σε ισοδύναμη θέση, με τους ίδιους επαγγελματικούς όρους και συνθήκες.</p>
			<p id="p8">Τέλος, ο Συνήγορος του Πολίτη διαπίστωσε ότι η υπάλληλος υπέστη δυσμενή διακριτική μεταχείριση, λόγω λήψης άδειας μητρότητας και συνεχόμενης γονικής άδειας, στο πλαίσιο της ευχέρειας που της παρέχει η Επιχειρησιακή Συλλογική Σύμβαση Εργασίας (ΕΣΣΕ) στα ΕΛΤΑ και επισήμανε ότι "η επίμαχη διάταξη της ΕΣΣΕ παραβιάζει διατάξεις του εθνικού και κοινοτικού δικαίου, διότι εισάγει έμμεση διάκριση λόγω φύλου".</p>
			<p id="p9">Από (Συμπλήρωσε το δικό σου e-mail)</p>
			<p id="p10">Κείμενο</p>
			<p id="p11">Το ονομα σας</p>
			<p id="p12">3000 χαρακτήρες ακόμα</p>
			<p id="p13">Το News247.gr δέχεται την υποβολή σχολίων που προάγουν τη συζήτηση στα άρθρα του ή περιέχουν σχετικές πληροφορίες. Όλα τα σχόλια ελέγχονται τακτικά προκειμένου να τηρούνται τα κριτήρια της ιστοσελίδας. Σχόλια που περιέχουν ακατάλληλη γλώσσα, ύβρεις ή άσχετη πληροφορία δεν δημοσιεύονται. Αν νομίζετε ότι ένα σχόλιο είναι άσχετο ή ακατάλληλο, μπορείτε να το αναφέρετε στους συντάκτες του NEWS 247 χρησιμοποιώντας το σύνδεσμο «Αναφορά». Οι απόψεις που εκφράζονται στα σχόλια δεν αντιπροσωπεύουν τις απόψεις του News247.gr</p>
			<p id="p14">TA ΤΕΛΕΥΤΑΙΑ NEA - Εργασία</p>
			<p id="p15">Επιστροφή στο μέλλον του μεσαίωνα προανήγγειλε η Λούκα Κατσέλη, με το νομοσχέδιο για τα εργασιακά. Άνευ όρων και ορίων οι επιχειρησιακές συμβάσεις, προσφυγή στη διαιτησία μόνον για το μισθό, με ανοικτά τα ωράρια τη μερική απασχόληση και τις απολύσεις, επέκταση των ενοικιαζόμενων εργαζόμενων και λύσεις με την ωριμότητα των εργοδοτών και τη μαχητικότητα των εργαζομένων. Αναλυτικά όλες οι ρυθμίσεις</p>
		</body>
	</text>
</cesDoc>
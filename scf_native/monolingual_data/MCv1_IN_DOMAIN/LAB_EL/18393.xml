<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>Άρθρο 14 | Το πορτοφόλι μου | εφορία, υπολογισμός φόρου, υπολογισμός τεκμηρίων, δάνεια, καταθέσεις, υπολογισμός δανείου, υπολογισμός καταθέσεων, αυτοκίνητο, κατανάλωση βενζίνης, τέλη κυκλοφορίας, εργασία, ασφάλιση</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>Άρθρο 14 | Το πορτοφόλι μου | εφορία, υπολογισμός φόρου, υπολογισμός τεκμηρίων, δάνεια, καταθέσεις, υπολογισμός δανείου, υπολογισμός καταθέσεων, αυτοκίνητο, κατανάλωση βενζίνης, τέλη κυκλοφορίας, εργασία, ασφάλιση</title>
						<author></author>
						<imprint>
							<publisher></publisher>
							<pubDate>2010-12-14 02:05:21.0</pubDate>
							<eAddress>http://www.enet.gr/?i=portofoli.el.home&amp;id=231935</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="el"/>
			</langUsage>
			<textClass>
				<keywords>
					<keyTerm>Υπουργείο Οικονομικών</keyTerm>
					<keyTerm>Ypoyrgeio Oikonomikwn</keyTerm>
					<keyTerm>Οικονομική και δημοσιονομική πολιτική</keyTerm>
					<keyTerm>Oikonomikh kai dhmosionomikh politikh</keyTerm>
				</keywords>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/LAB_EL/18393.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">Συνθήκες</p>
			<p id="p2">Πόλη</p>
			<p id="p3">Άρθρο 14</p>
			<p id="p4">Το άρθρο 3 του ν. 1876/1990 προστίθεται παράγραφος 5Α ως εξής:</p>
			<p id="p5">«5Α. 1α) Με ετήσια επιχειρησιακή συλλογική σύμβαση εργασίας, οι αποδοχές και οι συνθήκες εργασίας είναι δυνατόν να αποκλίνουν από αυτές της αντίστοιχης κλαδικής συλλογικής σύμβασης εργασίας και όχι πάντως κατώτερα από το επίπεδο της εθνικής γενικής συλλογικής σύμβασης εργασίας. Στην περίπτωση αυτή, η επιχειρησιακή συλλογική σύμβαση εργασίας, η οποία μπορεί να ανανεώνεται, ονομάζεται «ειδική επιχειρησιακή συλλογική σύμβαση εργασίας». Οι ειδικές επιχειρησιακές συλλογικές συμβάσεις εργασίας υπερισχύουν από τις αντίστοιχες κλαδικές συλλογικές συμβάσεις εργασίας, χωρίς περιορισμούς. Τα προβλεπόμενα στο άρθρο 10 για τη συρροή και οι παράγραφοι 2, 3 και 4 του άρθρου 11 για την επέκταση των συλλογικών συμβάσεων εργασία του παρόντος νόμου δεν ισχύουν. Οι ειδικές επιχειρησιακές συλλογικές συμβάσεις εργασίας λαμβάνουν υπόψη την ανάγκη προσαρμογής των επιχειρήσεων στις συνθήκες της αγοράς, με στόχο τη δημιουργία ή τη διατήρηση των θέσεων εργασίας, καθώς και τη βελτίωση της ανταγωνιστικότητας των επιχειρήσεων.</p>
			<p id="p6">β) Με την ειδική επιχειρησιακή συλλογική σύμβαση εργασίας του προηγούμενου εδαφίου δύνανται να ρυθμίζονται ο αριθμός των θέσεων εργασίας, όροι και προϋποθέσεις μερικής απασχόλησης, εκ περιτροπής εργασίας και διαθεσιμότητας, καθώς και κάθε άλλος όρος εφαρμογής της, περιλαμβανομένης της διάρκειάς τους.</p>
			<p id="p7">2. Κατ΄ εξαίρεση των οριζομένων στο άρθρο 6 παρ. 1 περίπτωση β΄ του παρόντος νόμου, η ειδική επιχειρησιακή συλλογική σύμβαση μπορεί να καταρτιστεί και από εργοδότη που απασχολεί λιγότερους από 50 εργαζόμενους, με το αντίστοιχο επιχειρησιακό σωματείο και αν δεν υπάρχει με το αντίστοιχο κλαδικό σωματείο ή με την αντίστοιχη ομοσπονδία .</p>
			<p id="p8">3. Για την εφαρμογή των οριζομένων στην παράγραφο 1 τα μέρη υποβάλλουν από κοινού αιτιολογική έκθεση των λόγων που δικαιολογούν την πρόθεσή τους για κατάρτιση ειδικής συλλογικής σύμβασης εργασίας προς το Συμβούλιο Κοινωνικού Ελέγχου Επιθεώρησης Εργασίας (Σ.Κ.Ε.Ε.), το οποίο και γνωμοδοτεί για τη σκοπιμότητα της κατάρτισής της, μέσα σε αποκλειστική προθεσμία 20 ημερών μετά την πάροδο της οποίας τεκμαίρεται η χορήγηση της. Με την ίδια διαδικασία συμφωνείται και η τυχόν παράτασή της.</p>
			<p id="p9">4. Η συλλογική σύμβαση εργασίας αυτής της παραγράφου αρχίζει από την υπογραφή της και είναι έγκυρη, σύμφωνα με τα ισχύοντα στο άρθρο 5 του παρόντος νόμου.</p>
			<p id="p10">5. Σε περίπτωση παραβίασης των όρων του άρθρου αυτού, η ειδική επιχειρησιακή συλλογική σύμβαση εργασίας είναι άκυρη και σε περίπτωση καταγγελίας της σύμβασης εργασίας, η αποζημίωση απόλυσης υπολογίζεται με βάση τις αποδοχές της αντίστοιχης κλαδικής συλλογικής σύμβασης εργασίας.</p>
			<p id="p11">6. Οποιαδήποτε μείωση των αποδοχών των εργαζομένων κατά παράβαση των συμφωνημένων στο πλαίσιο της ειδικής επιχειρησιακής συλλογικής σύμβασης εργασίας, συνιστά μη εμπρόθεσμη καταβολή νομίμων αποδοχών, για την οποία εφαρμόζονται ο ΑΝ 690/1945, όπως τροποποιήθηκε με το άρθρο 8 παρ. 1 του Ν.2336/1995.».</p>
			<p id="p12">12 άρθρα έχουν την ετικέτα "Αγροτικά θέματα &amp; αγροτική πολιτική" Αγροτικά θέματα &amp; αγροτική πολιτική</p>
			<p id="p13">14 άρθρα έχουν την ετικέτα "Απασχόληση και ανεργία" Απασχόληση και ανεργία</p>
			<p id="p14">10 άρθρα έχουν την ετικέτα "Απεργίες και εκδηλώσεις διαμαρτυρίας" Απεργίες και εκδηλώσεις διαμαρτυρίας</p>
			<p id="p15">18 άρθρα έχουν την ετικέτα "Γερμανία" Γερμανία</p>
			<p id="p16">16 άρθρα έχουν την ετικέτα "Διεθνείς αγορές και Χρηματιστήρια" Διεθνείς αγορές και Χρηματιστήρια</p>
			<p id="p17">11 άρθρα έχουν την ετικέτα "Ενέργεια Καύσιμα και ΑΠΕ" Ενέργεια Καύσιμα και ΑΠΕ</p>
			<p id="p18">14 άρθρα έχουν την ετικέτα "Επιχειρήσεις" Επιχειρήσεις</p>
			<p id="p19">28 άρθρα έχουν την ετικέτα "Ευρωπαϊκή Ένωση" Ευρωπαϊκή Ένωση</p>
			<p id="p20">11 άρθρα έχουν την ετικέτα "Εφορία και φορολογική πολιτική" Εφορία και φορολογική πολιτική</p>
			<p id="p21">11 άρθρα έχουν την ετικέτα "ΗΠΑ" ΗΠΑ</p>
			<p id="p22">20 άρθρα έχουν την ετικέτα "Μνημόνιο" Μνημόνιο</p>
			<p id="p23">26 άρθρα έχουν την ετικέτα "Οικονομική κρίση" Οικονομική κρίση</p>
			<p id="p24">17 άρθρα έχουν την ετικέτα "Τράπεζες &amp; χρηματοπιστωτικό σύστημα" Τράπεζες &amp; χρηματοπιστωτικό σύστημα</p>
			<p id="p25">10 άρθρα έχουν την ετικέτα "Υπουργείο Οικονομικών" Υπουργείο Οικονομικών</p>
			<p id="p26">14 άρθρα έχουν την ετικέτα "Χρηματιστήριο Αθηνών" Χρηματιστήριο Αθηνών</p>
			<p id="p27">Τα νέα του ΑΣΕΠ</p>
			<p id="p28">Στην απορρόφηση επιτυχόντων του ΑΣΕΠ λόγω του μεγάλου αριθμού των συνταξιοδοτήσεων στο Δημόσιο και των αυξημένων αναγκών του υπουργείου Οικονομικών προχωρά η κυβέρνηση, σύμφωνα με την κοινή ανακοίνωση που εξέδωσε ο υπουργός Εσωτερικών, Γιάννης Ραγκούσης, και ο υπουργός Οικονομικών, Γιώργος Παπακωνσταντίνου.</p>
			<p id="p29">Ελευθεροτυπία</p>
		</body>
	</text>
</cesDoc>
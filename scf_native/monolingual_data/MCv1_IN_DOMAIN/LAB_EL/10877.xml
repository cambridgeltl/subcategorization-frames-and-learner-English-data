<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>ΡΙΖΟΣΠΑΣΤΗΣ : "Εις θάνατον" 8ωρο και δικαιώματα!</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>ΡΙΖΟΣΠΑΣΤΗΣ : "Εις θάνατον" 8ωρο και δικαιώματα!</title>
						<author></author>
						<imprint>
							<publisher></publisher>
							<pubDate>2010-12-13 22:07:26.0</pubDate>
							<eAddress>http://www2.rizospastis.gr/story.do?id=3731189&amp;publDate=</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="el"/>
			</langUsage>
			<textClass>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/LAB_EL/10877.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">"Εις θάνατον" 8ωρο και δικαιώματα!</p>
			<p id="p2">Επιβεβαιώθηκε με το χειρότερο τρόπο η προσπάθεια της κυβέρνησης να καταργήσει το 8ωρο και τα εργασιακά δικαιώματα των εργαζομένων, κατά την παρουσίαση του σχετικού νομοσχεδίου</p>
			<p id="p3">Στο "εκτελεστικό απόσπασμα" στήνει η κυβέρνηση το 8ωρο και συνολικά τα εργατικά δικαιώματα και κατακτήσεις,με το νομοσχέδιο που έδωσε χτες στη δημοσιότητα, στους εργοδότες και τα συνδικάτα, το οποίο θεσμοθετεί κάθε καταστρατήγηση της εργατικής νομοθεσίας, στο όνομα της... διασφάλισής της! Το νομοσχέδιο επιβάλλει ρυθμίσεις σε ακόμα χειρότερη κατεύθυνση από όσο είχε διαφανεί από τις μέχρι τώρα διαρροές, ενώ συνιστά συνολικά ένα "πλέγμα" διατάξεων που καταργούν το 8ωρο, πέρα και από τις ειδικές ρυθμίσεις της "διευθέτησης", στην οποία παίχτηκε και το βασικό αποπροσανατολιστικό παιχνίδι της κυβέρνησης. Καίριο χτύπημα δίνει και στο ίδιο το συνδικαλιστικό κίνημα,με τον υποβιβασμό του ρόλου των σωματείων, αλλά κυρίως με την απορύθμιση που προωθεί σε όλους τους τομείς των εργασιακών σχέσεων και τη μετατροπή των χώρων εργασίας σε σύγχρονα στρατόπεδα συγκέντρωσης.</p>
			<p id="p4">Την ίδια ώρα που συνδικαλιστές πρωτοβάθμιων σωματείων και εργαζόμενοι του ΟΣΕ έκαναν παράσταση διαμαρτυρίας έξω από το υπουργείο Εργασίας, ο υπουργός Εργασίας, Μ. Παπαϊωάννου,ξεκαθάριζε ότι το νομοσχέδιο βασίζεται στο κατάπτυστο "Σύμφωνο Εμπιστοσύνης προς το 2000" και ότι η επεξεργασία του άρχισε ουσιαστικά από τη στιγμή που άρχιζε και ο "κοινωνικός διάλογος" - απάτη για τα εργασιακά. Ως στόχους του νομοσχεδίου κατέδειξε την "ανάπτυξη της χώρας, την ανταγωνιστικότητα των ελληνικών επιχειρήσεων και την αύξηση της απασχόλησης"...</p>
			<p id="p5">Προκλητικός φάνηκε ο υπουργός απέναντι στους εργαζόμενους και τα συνδικάτα τους, που εναντιώνονται στο αντεργατικό τερατούργημα, σημειώνοντας ότι σημειώθηκαν "σκηνές βίας και ενός ιδιότυπου χουλιγκανισμού",ακόμα και φωνές μη συμμετοχής στο διάλογο, "που είναι η ουσία της δημοκρατίας". Οσο για τους εργαζόμενους που διαμαρτύρονταν έξω, είπε ότι"διαμαρτύρονται για την κατάργηση του 8ωρου, επί ενός ανύπαρκτου θέματος"! Απευθύνοντας, στη συνέχεια, σαφές μήνυμα προς τις ηγεσίες των παρατάξεων της πλειοψηφίας της ΓΣΕΕ, ο υπουργός σημείωσε: "Θέλω να πιστεύω ότι η συνδικαλιστική ηγεσία θα ανταποκριθεί στο χρέος της".</p>
			<p id="p6">Καταργείται το 8ωρο</p>
			<p id="p7">Ο υπουργός Εργασίας προσπάθησε να πείσει ότι το 8ωρο δεν καταργείται με τη θέσπιση του 9ωρου και του 10ωρου (!) και ότι η διευθέτηση σχετίζεται με την "ποιότητα και όχι την ποσότητα" της εργασίας. Το νομοσχέδιο προβλέπει: Συμφωνίες εργοδότη - συμβουλίου εργαζομένων ή σύναψη επιχειρησιακής συλλογικής σύμβασης εργασίας για τρίμηνη εννιάωρη απασχόληση και εξάμηνη 10ωρη απασχόληση.Η διευθέτηση θα γίνεται σε εξάμηνη ή ετήσια βάση, αφού για ίσο διάστημα μετά την περίοδο της αυξημένης απασχόλησης θα ακολουθεί μειωμένη απασχόληση. Δηλαδή έξι μήνες δεκάωρο και έξι μήνες εξάωρο, με μέσο όρο για όλο το διάστημα το 40ωρο.</p>
			<p id="p8">Προκειμένου να μην εξαιρεθούν από την ελαστικοποίηση του χρόνου εργασίας επιχειρήσεις με λιγότερους από 40 εργαζόμενους, λόγω έλλειψης συμβουλίου εργαζομένων σ' αυτές ή και σωματείου πολλές φορές, δίνεται το δικαίωμα να κανονίζεται με συμφωνία εργοδότη - σωματείου ή εργοδότη και "ένωσης προσώπων" (διαδικασία που προβλέπεται από το Ν.1264), 9ωρη ημερήσια απασχόληση επί δυο μήνες,με αντίστοιχο διάστημα μειωμένης απασχόλησης στη συνέχεια.</p>
			<p id="p9">Επιπλέον, ο εργοδότης θα μπορεί να ανταλλάξει την αυξημένη εργασία και με ρεπό ή κανονική άδεια,όπως βολεύεται! Σε καμιά περίπτωση δεν προβλέπεται πρόσθετη αποζημίωση υπερεργασίας ή υπερωρίας,εκτός κι αν δεν έχει συμφωνηθεί διευθέτηση.</p>
			<p id="p10">Στο στόχαστρο η πλήρης απασχόληση</p>
			<p id="p11">Σύμφωνα με την κυβέρνηση, οι ρυθμίσεις του νομοσχεδίου για τη μερική απασχόληση επιδιώκουν να "προστατέψουν" τους εργαζόμενους που βρίσκονται σ' αυτό το καθεστώς. Μόνο που στις σχετικές ρυθμίσεις, εκτός των άλλων, συμπεριλαμβάνεται και η θεσμοθέτηση της "εκ περιτροπής ή διαλείπουσας εργασίας" (!), ενώ δεν τίθεται κανένας περιορισμός της μερικής απασχόλησης, ούτε καν το 20% που σε αρχικά σχέδια συμπεριλαμβανόταν ως ανώτατο όριο μερικής απασχόλησης σε μια επιχείρηση.</p>
			<p id="p12">Συγκεκριμένα, με ατομική σύμβαση εργασίας μπορεί να συμφωνείται μερική απασχόληση για μια μέρα, βδομάδα, 15ήμερο ή μήνα, ακόμα και να μετατρέπεται σύμβαση πλήρους απασχόλησης σε μερικής!Ακόμα ο εργοδότης θα μπορεί να επιβάλλει εργασία εκ περιτροπής ή διαλείπουσα, δηλαδή να απασχολεί όποτε αυτός θέλει τον εργαζόμενο και για όσο θέλει, αρκεί να το... δηλώνει στον ΟΑΕΔ! Ανοίγεται επίσης "παράθυρο" ώστε να τροποποιούνται με συλλογικές συμβάσεις εργασίας οι παραπάνω ρυθμίσεις.</p>
			<p id="p13">Η μερική απασχόληση θα ισχύει επίσης χωρίς περιορισμούς και στις δημόσιες επιχειρήσεις, στους οργανισμούς, στον ευρύτερο δημόσιο τομέα,εκτός από εκεί που υπάρχουν ειδικές ρυθμίσεις (π.χ. ΟΤΕ), ενώ ταυτόχρονα ορίζεται ότι ο τρόπος που θα επιβάλλεται η μερική απασχόληση στον εργαζόμενο θα ρυθμίζεται με το Ν.2190, στην κατεύθυνση δηλαδή της μεγαλύτερης μονομέρειας από τον εργοδότη.</p>
			<p id="p14">Καταργούνται οι κλαδικές συμβάσεις</p>
			<p id="p15">Στη διάταξη για τα Τοπικά Σύμφωνα Απασχόλησης ορίζεται ότι στα πλαίσια του κάθε συμφώνου - σε περιοχές με έντονο πρόβλημα ανεργίας - είναι δυνατό να ρυθμίζονται τα κατώτατα όρια μισθών και οι όροι απασχόλησης του προσωπικού που θα απασχοληθεί για το κάθε έργο!Με τη διατύπωση αυτή λύνονται τα χέρια των εργοδοτών να επιβάλλουν το δικό τους νόμο στους εργαζόμενους, με μόνο περιορισμό (;) τη μη παραβίαση των ελάχιστων ορίων που θέτει η Εθνική Γενική Συλλογική Σύμβαση. Ομως, ουσιαστικά και τυπικά ανοίγει το δρόμο καταστρατήγησης και της Εθνικής Σύμβασης. Είτε με συλλογικές συμβάσεις εργασίας, είτε με ατομική σύμβαση, ο εργαζόμενος θα αμείβεται με τα κατώτερα όρια αμοιβής, ανεξάρτητα από ειδικότητα, προϋπηρεσία και είδος εργασίας, κατά παράβαση των κλαδικών συλλογικών συμβάσεων εργασίας!</p>
			<p id="p16">Ιδιωτική "θηλιά" στους άνεργους</p>
			<p id="p17">Το νομοσχέδιο επιβάλλει και τη λειτουργία των ιδιωτικών γραφείων ευρέσεως εργασίας,τα οποία ονομάζει "ιδιωτικά γραφεία συμβούλων εργοδοτών"!Η ρύθμιση αυτή νομιμοποιεί ουσιαστικά το δουλεμπόριο που ασκείται σήμερα, δημιουργεί στεγανά απόρριψης ομάδων ανέργων, έρχεται να συμβάλει στη διάλυση του ΟΑΕΔ, όπως τον γνωρίζαμε μέχρι σήμερα, υπέρ των σχεδιασμών των Βρυξελλών. Οι λεπτομέρειες αυτής της διάταξης θα εφαρμοστούν με Προεδρικό Διάταγμα.</p>
			<p id="p18">Κατακερματίζονται οι Επιθεωρήσεις Εργασίας</p>
			<p id="p19">Για μια ακόμα φορά, το υπουργείο Εργασίας περιορίζεται σε μεγάλα λόγια για το ρόλο των Επιθεωρήσεων Εργασίας, προβλέποντας τη δημιουργία Σώματος Επιθεωρητών Εργασίας.Σύμφωνα με όσα προβλέπονται, θα πρέπει μέσα σε έξι μήνες να εκδοθούν Προεδρικά Διατάγματα για τη λειτουργία τους, ενώ οι υπάλληλοι των Επιθεωρήσεων που είναι αποσπασμένοι στις νομαρχίες έχουν προθεσμία εθελοντικής ένταξης στο Σώμα μέσα σε τρεις μήνες και οι αρμοδιότητες ελέγχου θα παρθούν από τις νομαρχίες τον Ιούλη του 1999.Μέχρι δηλαδή να φτιαχτεί το όποιο Σώμα θα έχει διαλυθεί στο μεταξύ η υφιστάμενη υπηρεσία!Παράλληλα, αφήνονται αρμοδιότητες και στις νομαρχίες, δεν ενισχύονται οι δυνατότητες κυρώσεων του νέου Σώματος και δεν προβλέπεται η παρουσία συνδικαλιστικής οργάνωσης στους ελέγχους!</p>
			<p id="p20">ΠΑΡΟΜΟΙΑ ΘΕΜΑΤΑ</p>
			<p id="p21">Διαβάστε στο «Ρ»</p>
		</body>
	</text>
</cesDoc>
Σκοπός του προγράμματος είναι η ενίσχυση των δεξιοτήτων και η απόκτηση εργασιακής εμπειρίας ανέργων ηλικίας 16 έως 24 ετών, νεοεισερχομένων στην αγορά εργασίας, με την απασχόλησή τους σε ιδιωτικές επιχειρήσεις και γενικά εργοδότες του ιδιωτικού τομέα. Σύμφωνα με τη παρ.6 του άρθρου 2 του ν. 3845/2010 (ΦΕΚ 65/Α/06.05.2010) επιχειρήσεις και γενικά εργοδότες του ιδιωτικού τομέα που συνάπτουν με ανέργους ηλικίας 16 έως 24 ετών συμβάσεις απόκτησης εργασιακής εμπειρίας διάρκειας έως δώδεκα (12) μήνες καταβάλλουν στους προσλαμβανόμενους το 80% του κατώτατου βασικού μισθού ή ημερομισθίου, όπως αυτό ορίζεται κάθε φορά από την Εθνική Γενική Συλλογική Σύμβαση Εργασίας και τους ασφαλίζουν στους κλάδους σύνταξης, ασθένειας σε είδος και επαγγελματικού κινδύνου του ΙΚΑ – ΕΤΑΜ, δικαιούνται να επιχορηγηθούν για τις ασφαλιστικές εισφορές από τον ΟΑΕΔ. Επίσης σύμφωνα με την ανωτέρω παράγραφο μετά το πέρας της σύμβασης απόκτησης εργασιακής εμπειρίας είναι δυνατή η συνέχιση της επιχορήγησης, εφόσον η σύμβαση απόκτησης εργασιακής εμπειρίας μετατραπεί σε σύμβαση εργασίας, για επιπλέον χρονικό διάστημα δώδεκα (12) μηνών.
Βρείτε περισσότερες πληροφορίες για το πρόγραμμα στην ιστοσελίδα του ΟΑΕΔ:
Τότε το Erasmus «Νέοι επιχειρηματίες» θα μπορούσε να είναι ό,τι πρέπει για σας!
Το πρόγραμμα προσφέρει στους νέους επιχειρηματίες τη δυνατότητα να εργαστούν για περίοδο μέχρι έξι μηνών μαζί με έναν έμπειρο επιχειρηματία στην ΜΜΕ του σε άλλη χώρα της ΕΕ.
Αυτό το πρόγραμμα της ΕΕ:
προσφέρει στους νέους επιχειρηματίες την ευκαιρία να μάθουν από έναν έμπειρο επιχειρηματία, ο οποίος διευθύνει μια μικρομεσαία επιχείρηση (ΜΜΕ) σε άλλη χώρα της ΕΕ,
επιτρέπει την ανταλλαγή εμπειριών μεταξύ των νέων και των έμπειρων επιχειρηματιών,
διευκολύνει την πρόσβαση σε νέες αγορές και την αναζήτηση δυνητικών επιχειρηματικών εταίρων,
συμβάλλει στη δικτύωση των ανθρώπων των επιχειρήσεων και των ΜΜΕ,
επιτρέπει στους πεπειραμένους επιχειρηματίες να αναπτύξουν νέες εμπορικές σχέσεις και να μάθουν περισσότερα σχετικά με τις ευκαιρίες σε άλλη χώρα της ΕΕ.
Ποιος μπορεί να συμμετάσχει;
Νέοι επιχειρηματίες και έμπειροι επιχειρηματίες.
Νέοι επιχειρηματίες είναι οι επιχειρηματίες οι οποίοι σχεδιάζουν οριστικά να δημιουργήσουν τη δική τους επιχείρηση ή έχουν ήδη ξεκινήσει την επιχείρηση τους κατά τα τελευταία τρία έτη. Οι έμπειροι επιχειρηματίες θα πρέπει να κατέχουν ή να διευθύνουν μια ΜΜΕ στην ΕΕ.
Πού μπορώ να υποβάλω αίτηση;
Οι νέοι επιχειρηματίες και οι έμπειροι επιχειρηματίες μπορούν να εγγραφούν μέσω του ιστοχώρου:
Πιλοτικό portal για την απασχόληση, την επιχειρηματικότητα και την καινοτομία
Στους δύσκολους καιρούς πρέπει να ανακαλύπτουμε νέους τρόπους για να πάμε μπροστά, νέες διεξόδους για τη διοχέτευση της ενεργητικότητας και των ιδεών μας. Δημιουργούμε λοιπόν ένα σύνδεσμο για την προώθηση νέων ανθρώπων και ιδεών από κάθε γωνιά της Ελλάδας, στην Ελλάδα και στο εξωτερικό. Μία συστηματική επικοινωνία για την απασχόληση την επιχειρηματικότητα και την καινοτομία που περιλαμβάνει 3 θεματικές ενότητες:
Απασχόληση: περιλαμβάνει βιογραφικά σημειώματα, φωτογραφίες, και στοιχεία επικοινωνίας ανθρώπων που ζητούν δουλειά και, αντίστοιχα, στοιχεία εταιριών Ελλάδας και εξωτερικού που θέλουν να καλύψουν θέσεις εργασίας.
Νέοι και επιχειρηματικότητα: είναι η ενότητα που παρέχει ενημέρωση για τις δυνατότητες και τις ευκαιρίες που παρέχουν τα προγράμματα ERASMUS καθώς και τον τρόπο με τον οποίο μπορούν αυτά να αξιοποιηθούν. Επιπλέον, παρουσιάζονται ρεαλιστικές προτάσεις για συνεργασίες – συνεταιρισμούς – χρηματοδοτήσεις
Καινοτομία: εδώ δίνεται η δυνατότητα προβολής και παρουσίασης: εφευρέσεων, πρωτοπόρων υπηρεσιών, καινοτόμων ιδεών από όποιον έχει κάτι που θέλει να το παρουσιάσει. Ταυτόχρονα εδώ γίνεται η επαφή με ανθρώπους / εταιρίες που διατίθενται να χρηματοδοτήσουν την ιδέα και / ή να τη βάλουν σε εφαρμογή.
Ελπίζουμε όλοι να αγκαλιάσετε αυτή την ιδέα και να συμμετέχετε με τις ιδέες σας και νέες προτάσεις.
Ανθή Σαλαγκούδη
Κατηγορίες
EUROPA Η δικτυακή πύλη της Ευρωπαϊκής Ένωσης
Ημερολόγιο

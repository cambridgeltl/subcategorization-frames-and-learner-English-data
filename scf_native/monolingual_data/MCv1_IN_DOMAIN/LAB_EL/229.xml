<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>VORIA BLOGGER - Καταγγελία σύμβασης εργασίας αορίστου χρόνου</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>VORIA BLOGGER - Καταγγελία σύμβασης εργασίας αορίστου χρόνου</title>
						<author></author>
						<imprint>
							<publisher></publisher>
							<pubDate>2010-12-13 17:26:22.0</pubDate>
							<eAddress>http://www.voria.gr/blogger.php?id=5330</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="el"/>
			</langUsage>
			<textClass>
				<keywords>
					<keyTerm>εργασία</keyTerm>
					<keyTerm>καταγγεία</keyTerm>
					<keyTerm></keyTerm>
				</keywords>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/LAB_EL/229.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">Σύμβαση Εργασίας Αορίστου χρόνου: Ποιες προϋποθέσεις πρέπει να τηρηθούν για να είναι η καταγγελία έγκυρη;</p>
			<p id="p2">Το μεγαλύτερο ενδιαφέρον σε μία σύμβαση εξαρτημένης εργασίας το παρουσιάζει η λύση της. Η καταγγελία της σύμβασης, εάν δεν τηρηθούν ορισμένες προϋποθέσεις, είναι δυνατό να επιφέρει ιδιαίτερα δυσμενείς συνέπειες στην επιχείρηση. Επίσης όμως επαχθείς συνέπειες επιφέρει η καταγγελία και στον εργαζόμενο, που είναι το αδύναμο μέρος στη σχέση, αφού χάνει την εργασία του, πολλές φορές μάλιστα αντιμετωπίζοντας την εκδίκηση του εργοδότη του λόγω άσκησης αυτονόητων δικαιωμάτων του (π.χ. διεκδίκηση του μισθού του).</p>
			<p id="p3">Αναγνωρίζοντας ο νόμος τη σπουδαιότητα της καταγγελίας της σύμβασης εργασίας αορίστου χρόνου έθεσε από πολύ νωρίς περιορισμούς στην άσκησή της.</p>
			<p id="p4">Ο εργοδότης λοιπόν έχει δικαίωμα να απολύσει τον εργαζόμενό του εντός δύο μηνών από την ημέρα της πρόσληψής του χωρίς να του καταβάλλει οιαδήποτε αποζημίωση και χωρίς, όπως κρίνουν τα Δικαστήρια μας, να υποχρεούται να του χορηγήσει έγγραφο καταγγελίας.</p>
			<p id="p5">Εάν όμως παρέλθει χρονικό διάστημα πλέον των δύο μηνών από την ημερομηνία της πρόσληψης και καταγγελθεί η σύμβαση εργασίας του εργαζόμενου, ο εργοδότης οφείλει:</p>
			<p id="p6">α) Να του χορηγήσει αμέσως έγγραφο καταγγελίας, στο οποίο, βέβαια, δεν απαιτείται να αναγράφεται ο λόγος της απόλυσης, αλλά ορισμένα άλλα τυπικά στοιχεία (ειδικότητα, ημερομηνία πρόσληψης, ύψους μηνιαίων αποδοχών, ύψος αποζημίωσης κλπ)</p>
			<p id="p7">β) Να του καταβάλλει αμέσως αποζημίωση απόλυσης, το ύψος της οποίας καθορίζεται από το ποσό των αποδοχών του εργαζόμενου κατά τον τελευταίο πριν την απόλυση μήνα σε συνδυασμό με τα έτη απασχόλησής του στην συγκεκριμένη επιχείρηση.</p>
			<p id="p8">Σε περίπτωση που δεν τηρηθούν οι παραπάνω διατυπώσεις και η καταγγελία πραγματοποιηθεί προφορικά ή χωρίς την καταβολή αποζημίωσης ή σε περίπτωση που η απόλυση ασκηθεί καταχρηστικά, κυρίως για λόγους εμπάθειας και εχθρικής προκατάληψης κατά του εργαζόμενου, λόγω άσκησης δικαιωμάτων του (π.χ. άσκηση καταγγελίας στην Επιθεώρηση Εργασίας, διεκδίκηση αποδοχών, διεκδίκηση δικαιούμενης αδείας, άσκησης συνδικαλιστικής δραστηριότητας κλπ), ο τελευταίος έχει δικαίωμα να προσφύγει στα Δικαστήρια και να διεκδικήσει την αναγνώριση της ακυρότητας της καταγγελίας της σύμβασης εργασίας του. Σε περίπτωση που δικαιωθεί, ο εργοδότης έχει υποχρέωση:</p>
			<p id="p9">α) Να τον απασχολεί στο εξής κανονικά καταβάλλοντάς του τις δικαιούμενες αποδοχές του και</p>
			<p id="p10">β) Να του καταβάλλει μισθούς υπερημερίας, δηλαδή τις αποδοχές του από την ημέρα καταγγελίας της σύμβασης εργασίας του μέχρι την ημερομηνία που θα επιστρέψει στη θέση εργασίας του.</p>
			<p id="p11">Γίνεται λοιπόν κατανοητό ότι από την πλευρά του εργοδότη απαιτείται ιδιαίτερη προσοχή κατά την απόλυση του προσωπικού, από δε την πλευρά του εργαζόμενου άμεση αντίδραση στην καταγγελία της σύμβασης εργασίας του, κυρίως διότι η προθεσμία που τίθεται εκ του νόμου εντός της οποίας μπορεί να ασκήσει αγωγή διεκδικώντας τα ανωτέρω είναι μόλις τρίμηνη.</p>
			<p id="p12">© 2009 - Όλγα Χαριτίδου</p>
			<p id="p13">Εισαγωγή σχολίου</p>
			<p id="p14">Τα σχόλια που αποστέλλονται περνάνε από διαδικασία έγκρισης. Προσβλητικά σχόλια δε δημοσιεύονται. Αν θεωρείτε κάποιο δημοσιευμένο σχόλιο υβριστικό ή προσβλητικό παρακαλούμε επικοινωνήστε μαζί μας.</p>
			<p id="p15">Όνομα:</p>
			<p id="p16">Βοηθήστε μας να αποφύγουμε τα spam μηνύματα απαντώντας στην απλή ερώτηση που βλέπετε παραπάνω..</p>
			<p id="p17">ΚΑΤΗΓΟΡΙΕΣ</p>
			<p id="p18">Όλγα Χαριτίδου</p>
			<p id="p19">Πτυχιούχος Νομικής Σχολής Αριστοτελείου Πανεπιστημίου Θεσσαλονίκης, κάτοχος μεταπτυχιακού τίτλου στο Αστικό, Εργατικό και Αστικό Δικονομικό Δίκαιο ΑΠΘ και υποψήφιος διδάκτωρ Εργατικού Δικαίου ΑΠΘ Ασκεί τη δικηγορία στη Θεσσαλονίκη.</p>
			<p id="p20">Blogs</p>
		</body>
	</text>
</cesDoc>
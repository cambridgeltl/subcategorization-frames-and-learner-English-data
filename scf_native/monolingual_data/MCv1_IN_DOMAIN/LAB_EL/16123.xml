<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>ΕΣΣΕ σελ. 2</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>ΕΣΣΕ σελ. 2</title>
						<author></author>
						<imprint>
							<publisher></publisher>
							<pubDate>2009-01-14 15:54:56.0</pubDate>
							<eAddress>http://www.pepeko.gr/esse2.htm</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="el"/>
			</langUsage>
			<textClass>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/LAB_EL/16123.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">ΕΠΙΔΟΜΑTΑ / ΛΟΙΠΕΣ ΠΑΡΟΧΕΣ</p>
			<p id="p2">1. Τα ποσοστιαία επιδόματα που προβλέπονται από την παρούσα θα υπολογίζονται επί των εκάστοτε νέων βασικών μισθών, ώστε να διατηρείται κάθε φορά η ίδια ποσοστιαία σχέση μεταξύ του προκύπτοντος νέου βασικού μισθού και των ποσοστιαίων επιδομάτων.</p>
			<p id="p3">2. Τα λοιπά επιδόματα, τα οποία είναι συνδεδεμένα με μονάδες του δείκτη, ακολουθούν τις αναπροσαρμογές των βασικών μισθών.</p>
			<p id="p4">Ειδικά για την περίοδο 1-1-2007 ως και 31-7-2007, παραμένουν στις αξίες που έχουν ήδη διαμορφωθεί την 31-12-2006 όπως αυτές αναφέρονται στις αντίστοιχες παραγράφους του ΚΕΦΑΛΑΙΟΥ Δ΄ της από 24-6-2005 υπογραφείσας ΕΣΣΕ.</p>
			<p id="p5">Με σκοπό τη συνολική απεικόνιση της αξίας τους μέσα στο έτος, η παραπάνω αναφερόμενη αξία της 31-12-2006 θα αναφέρεται στις κατωτέρω παραγράφους ως ισχύουσα από 1-1-2007.</p>
			<p id="p6">3. Οικογενειακό</p>
			<p id="p7">Χορηγείται σε ποσοστό 10% επί του εκάστοτε βασικού μισθού του/της έγγαμου/ ης εργαζόμενου/ ης. Το επίδομα συνεχίζει να καταβάλλεται σε περίπτωση χηρείας ή διάζευξης. Επίσης χορηγείται στους άγαμους γονείς και στους άγαμους ηλικίας άνω των 35 ετών.</p>
			<p id="p8">4. Ειδικών Συνθηκών</p>
			<p id="p9">α. Στο Τεχνικό Προσωπικό και Οδηγούς σε κάθε είδους εγκατάσταση (διακίνηση προϊόντων, αποθηκών, ανεφοδιασμού αεροσκαφών) σε μέσα μεταφοράς προϊόντων ή υλικών, σε συνεργεία επισκευών και γενικά σε όσους υπάγονται στη δύναμη των παραπάνω εγκαταστάσεων, χορηγείται επίδομα Ειδικών Συνθηκών σε ποσοστό 28% επί του εκάστοτε βασικού μισθού τους. Στο Διοικητικό Προσωπικό των παραπάνω εγκαταστάσεων το ποσοστό του επιδόματος αυτού ορίζεται σε 16% επί του εκάστοτε βασικού μισθού τους.</p>
			<p id="p10">Με ημερομηνία εφαρμογής την 31-12-2005, λόγω μερικής ενσωμάτωσης του επιδόματος Ειδικών Συνθηκών στους Βασικούς Μισθούς, τα αναφερόμενα ποσοστά μεταβάλλονται από 28% σε 24% και από 16% σε 11,7% αντίστοιχα.</p>
			<p id="p11">β. Εφόσον εργαζόμενοι από άλλους χώρους απασχοληθούν προσωρινά σε εγκαταστάσεις για χρονικό διάστημα πέραν των 2 εβδομάδων συνεχώς χορηγείται το επίδομα Ειδικών Συνθηκών, συμπεριλαμβανομένου και του πρώτου δεκαπενθήμερου.</p>
			<p id="p12">γ. Στους λοιπούς εργαζόμενους (ήτοι στο Διοικητικό Προσωπικό κεντρικών και περιφερειακών γραφείων) πέραν των αναφερομένων στα προηγούμενα εδάφια, το επίδομα αυτό χορηγείται σε ποσοστό 4% επί του εκάστοτε βασικού μισθού τους μέχρι την 31-12-2005.</p>
			<p id="p13">Με ημερομηνία εφαρμογής την 31-12-2005, λόγω ενσωμάτωσης του επιδόματος Ειδικών Συνθηκών στους Βασικούς Μισθούς, το αναφερόμενο ποσοστό (4%) μηδενίζεται και δεν χορηγείται πλέον επίδομα Ειδικών Συνθηκών στο Διοικητικό Προσωπικό κεντρικών και περιφερειακών γραφείων.</p>
			<p id="p14">5. Εγκαταστάσεων</p>
			<p id="p15">Σε όλους τους εργαζόμενους των εδαφίων α και β της προηγούμενης παραγράφου 4, που δικαιούνται το πιο πάνω επίδομα ειδικών συνθηκών χορηγείται μηνιαίο επίδομα Εγκαταστάσεων ίσο με 33 μονάδες του δείκτη Βασικών Μισθών, ήτοι, 250,14€ από</p>
			<p id="p16">01-01-2007, 257,40€ από 01-08-2007, 262,68€ από 31-12-2007, 269,28€ από 1-7-2008 και 274,56€ από 31-12-2008 σύμφωνα με την εκάστοτε τιμή μονάδος του δείκτη Βασικών Μισθών.</p>
			<p id="p17">6. Οδηγών</p>
			<p id="p18">Πλην των πιο πάνω επιδομάτων, χορηγείται μηνιαίο επίδομα σε ποσοστό 20% επί του εκάστοτε βασικού μισθού σε όλους τους οδηγούς βυτιοφόρων και τους οδηγούς/ ανεφοδιαστές (μεταφοράς και διανομής υγρών και υγροποιημένων καυσίμων, ανεφοδιαστικών μηχανημάτων αεροσκαφών κλπ), καθώς και στους μηχανικούς/ οδηγούς ανεφοδιαστές, ομαδάρχες βάρδιας αεροδρομίου, τεχνικούς εργοδηγούς αεροδρομίων, που έχουν την κατά νόμο άδεια οδήγησης των παραπάνω αυτοκινήτων ή μηχανημάτων.</p>
			<p id="p19">Επίσης χορηγούνται :</p>
			<p id="p20">α) Μηνιαίο Επίδομα Πολλαπλής Απασχόλησης Αεροδρομίων :</p>
			<p id="p21">Στους Οδηγούς/Ανεφοδιαστές, Μηχανικούς/Οδηγούς Ανεφοδιαστές, Ομαδάρχες Βάρδιας και Τεχνικούς Εργοδηγούς Αεροδρομίων, ίσο με 36 μονάδες του δείκτη Βασικών Μισθών, ήτοι 272,88 € από 01-01-2007, 280,80 € από 01-08-2007,</p>
			<p id="p22">286,56 € από 31-12-2007, 293,76 € από1-7-2008 και 299,52 € από 31-12-2008, σύμφωνα με την εκάστοτε τιμή μονάδος του δείκτη Βασικών Μισθών.</p>
			<p id="p23">β) Μηνιαίο Επίδομα Ευθύνης</p>
			<p id="p24">Στους Οδηγούς Ανεφοδιαστές ίσο με 14 μονάδες του δείκτη Βασικών Μισθών, ήτοι 106,12 € από 01-01-2007, 109,20 € από 01-08-2007, 111,44 € από 31-12-2007, 114,24 € από 1-7-2008 και 116,48 € από 31-12-2008, σύμφωνα με την εκάστοτε τιμή μονάδος του δείκτη Βασικών Μισθών.</p>
			<p id="p25">Στους Μηχανικούς-Οδηγούς ανεφοδιαστές ίσο με 15 μονάδες του δείκτη Βασικών Μισθών, ήτοι 113,70 € από 01-01-2007, 117,00 € από 01-08-2007, 119,40 € από</p>
			<p id="p26">31-12-2007, 122,40 € από 1-7-2008 και 124,80 € από 31-12-2008, σύμφωνα με την εκάστοτε τιμή μονάδος του δείκτη Βασικών Μισθών.</p>
			<p id="p27">Στους Ομαδάρχες Βάρδιας και Τεχνικούς Εργοδηγούς Αεροδρομίων ίσο με 17 μονάδες του δείκτη Βασικών Μισθών, ήτοι 128,86 € από1-01-2007, 132,60 € από</p>
			<p id="p28">01-08-2007, 135,32 € από 31-12-2007,138,72 € από 1-07-2008 και 141,44 € από</p>
			<p id="p29">31-12-2008 σύμφωνα με την εκάστοτε τιμή μονάδος του δείκτη Βασικών Μισθών.</p>
			<p id="p30">γ) Στους Οδηγούς Βυτιοφόρων Εγκαταστάσεων :</p>
			<p id="p31">Μηνιαίο Επίδομα Πολλαπλής Απασχόλησης Εγκατάστασης (πρώην Απόδοσης) ίσο με 28 μονάδες του δείκτη Βασικών Μισθών, ήτοι 212,24 € από 01-01-2007, 218,40 € από 01-08-2007, 222,88 € από 31-12-2007, 228,48 € από 1-7-2008 και 232,96 € από 31-12-2008 σύμφωνα με την εκάστοτε τιμή μονάδος του δείκτη Βασικών Μισθών.</p>
			<p id="p32">Επίδομα Δρομολογίων ίσο με 4,20€ ανά δρομολόγιο.</p>
			<p id="p33">7. Ταμία - Εισπράκτορα</p>
			<p id="p34">α. Χορηγείται σε ποσοστό 5% επί του εκάστοτε βασικού μισθού του ταμία ή εισπράκτορα, εφόσον και για όσο διάστημα το κύριο μέρος των καθηκόντων του αφορά εισπράξεις και εργασίες που έχουν άμεση σχέση με τη διαδικασία είσπραξης χρημάτων, καθώς και σε όσους εργάζονται σε περιφερειακά γραφεία/εγκαταστάσεις οι οποίοι χωρίς να απασχολούνται στο σύνολο του χρόνου τους είναι πάντως οι μόνοι υπεύθυνοι για τα ανωτέρω καθήκοντα.</p>
			<p id="p35">β. Οι εργαζόμενοι που απασχολούνται για χρονικό διάστημα πέραν των 2 εβδομάδων συνεχώς στο Ταμείο ή σε εισπράξεις, δικαιούνται το επίδομα ταμία - εισπράκτορα σε ποσοστό 5% συμπεριλαμβανομένου και του πρώτου δεκαπενθημέρου.</p>
			<p id="p36">γ. Επίσης χορηγείται επίδομα εισπράξεων σε ποσοστό 3% επί του εκάστοτε βασικού μισθού σε όλους τους Επιθεωρητές Πωλήσεων Πετρελαιοειδών και Υγραερίων καθώς σε όσους παράλληλα με τα κύρια καθήκοντά τους περιστασιακά και σε κάποιο ποσοστό ασχολούνται και με τα ανωτέρω καθήκοντα του εδαφίου α, εκτός των Οδηγών Β/Φ.</p>
			<p id="p37">δ. Στους Οδηγούς Βυτιοφόρων (Β/Φ) εγκαταστάσεων χορηγείται επίδομα Εισπράξεων ίσο με 1,00€ ανά είσπραξη.</p>
			<p id="p38">8. Παραμονής στο ίδιο κλιμάκιο</p>
			<p id="p39">Χορηγείται σε ποσοστό 7% επί του εκάστοτε βασικού μισθού σε κάθε εργαζόμενο που συμπληρώνει επτά (7) χρόνια στο ίδιο μισθολογικό κλιμάκιο, εφόσον έχει εξαντληθεί το δικαίωμα στις αυτόματες μετατάξεις οι οποίες προβλέπονται στο Κεφ. Β. , παράγραφος 3 της παρούσας.</p>
			<p id="p40">Από 01-07-2007 έως 31-12-2007 το επίδομα αυτό χορηγείται σε ποσοστό 8% και από 01-01-2008 χορηγείται σε ποσοστό 8,5%.</p>
			<p id="p41">Το επίδομα αυτό παύει να χορηγείται σε περίπτωση αυτόματης μετάταξης, αναβάθμισης, ή προαγωγής σε ανώτερο μισθολογικό κλιμάκιο.</p>
			<p id="p42">9. Οδοιπορικά</p>
			<p id="p43">Σε όλους τους εργαζόμενους που απασχολούνται στις εγκαταστάσεις Ασπροπύργου, Ελευσίνας και Κω, εφ΄ όσον δεν χρησιμοποιούν υπηρεσιακό όχημα ή δεν προβλέπεται</p>
			<p id="p44">γι΄ αυτούς ευνοϊκότερη ρύθμιση στα από 01-11-1999 Πρακτικά Συμφωνίας, χορηγείται Επίδομα Οδοιπορικών (Γ΄) ίσο με 18 μονάδες του δείκτη Βασικών Μισθών, ήτοι 136,44 € από 01-01-2007 σύμφωνα με την εκάστοτε τιμή μονάδος του δείκτη Βασικών Μισθών.</p>
			<p id="p45">Από 01-08-2007 χορηγείται Επίδομα Οδοιπορικών (Γ΄) ίσο με 19 μονάδες του δείκτη Βασικών Μισθών, ήτοι 148,20€ και 151,24€ από 31-12-2007 σύμφωνα με την εκάστοτε τιμή μονάδος του δείκτη Βασικών Μισθών.</p>
			<p id="p46">Από 01-07-2008 χορηγείται Επίδομα Οδοιπορικών (Γ΄) ίσο με 20 μονάδες του δείκτη Βασικών Μισθών, ήτοι 163,20€ και 166,40€ από 31-12-2008 σύμφωνα με την εκάστοτε τιμή μονάδος του δείκτη Βασικών Μισθών.</p>
			<p id="p47">Σε όλους τους εργαζόμενους που απασχολούνται στις εγκαταστάσεις Σκαραμαγκά, Ηρακλείου Κρήτης, Βόλου και Μυτιλήνης, εφ΄ όσον δεν χρησιμοποιούν υπηρεσιακό όχημα ή δεν προβλέπεται γι΄ αυτούς ευνοϊκότερη ρύθμιση στα από 01-11-1999 Πρακτικά Συμφωνίας, χορηγείται επίδομα Οδοιπορικών (Β΄) ίσο με 13 μονάδες του δείκτη Βασικών Μισθών, ήτοι 98,54 € από 01-01-2007 σύμφωνα με την εκάστοτε τιμή μονάδος του δείκτη Βασικών Μισθών.</p>
			<p id="p48">Από 01-08-2007 χορηγείται Επίδομα Οδοιπορικών (Β΄) ίσο με 14 μονάδες του δείκτη Βασικών Μισθών, ήτοι 109,20€ και 111,44€ από 31-12-2007 σύμφωνα με την εκάστοτε τιμή μονάδος του δείκτη Βασικών Μισθών.</p>
			<p id="p49">Από 01-07-2008 χορηγείται Επίδομα Οδοιπορικών (Β΄) ίσο με 15 μονάδες του δείκτη Βασικών Μισθών, ήτοι 122,40€ και 124,80€ από 31-12-2008 σύμφωνα με την εκάστοτε τιμή μονάδος του δείκτη Βασικών Μισθών.</p>
			<p id="p50">Για τους λοιπούς εργαζόμενους (απασχολούμενους σε Κεντρικά ή Περιφερειακά Γραφεία καθώς και σε εγκαταστάσεις πλην των παραπάνω ρητά αναφερομένων) εφ΄ όσον δεν χρησιμοποιούν υπηρεσιακό όχημα ή δεν προβλέπεται γι΄ αυτούς ευνοϊκότερη ρύθμιση στα από 01-11-1999 Πρακτικά Συμφωνίας, χορηγείται επίδομα Οδοιπορικών (Α΄) ίσο με 6 μονάδες του δείκτη Βασικών Μισθών, ήτοι 45,48€ από 01-01-2007 σύμφωνα με την εκάστοτε τιμή μονάδος του δείκτη Βασικών Μισθών.</p>
			<p id="p51">Από 01-08-2007 χορηγείται Επίδομα Οδοιπορικών (Α΄) ίσο με 7 μονάδες του δείκτη Βασικών Μισθών, ήτοι 54,60€ και 55,72€ από 31-12-2007 σύμφωνα με την εκάστοτε τιμή μονάδος του δείκτη Βασικών Μισθών.</p>
			<p id="p52">Από 01-07-2008 χορηγείται Επίδομα Οδοιπορικών (Α΄) ίσο με 8 μονάδες του δείκτη Βασικών Μισθών, ήτοι 65,28€ και 66,56€ από 31-12-2008 σύμφωνα με την εκάστοτε τιμή μονάδος του δείκτη Βασικών Μισθών.</p>
			<p id="p53">10. α. Μετάθεσης</p>
			<p id="p54">Σε όσους εργαζόμενους μετατεθούν (ή έχουν μετατεθεί) σε άλλη πόλη από αυτή που απασχολούνται (απόσταση μεγαλύτερη των 80 χλμ. ή που προϋποθέτει θαλάσσιο ταξίδι διάρκειας πάνω από 1 ώρα υπό κανονικές συνθήκες) μετά από απόφαση της Εταιρίας και όχι προς ικανοποίηση δικού τους αιτήματος, χορηγείται ποσοστό ίσο με 20% επί του εκάστοτε βασικού μισθού, το οποίο ποσοστό μειώνεται σταδιακά κατά 2% κάθε έτος για τα πρώτα 5 έτη με σκοπό να σταθεροποιηθεί σε ποσοστό ίσο με 10% επί του εκάστοτε βασικού μισθού (μετά την παρέλευση 5ετίας).</p>
			<p id="p55">Το επίδομα αυτό παύει να καταβάλλεται εάν με τη συναίνεσή του ο εργαζόμενος επιστρέψει στη συμβατική του έδρα σε διάστημα μικρότερο των 5 ετών.</p>
			<p id="p56">β. Προσωρινής Μετακίνησης</p>
			<p id="p57">Χορηγείται σε ποσοστό 25% επί του εκάστοτε Βασικού Μισθού σε κάθε εργαζόμενο που μετακινείται προσωρινά για χρονικό διάστημα πάνω από 1 μήνα και μέχρι 7 μήνες, μετά από απόφαση της Εταιρίας και όχι προς ικανοποίηση δικού του αιτήματος, εκτός του τόπου μόνιμης απασχόλησής του και σε απόσταση μεγαλύτερη των 80 χλμ. ή που προϋποθέτει ταξίδι θαλάσσης διάρκειας πάνω από 1 ώρα υπό κανονικές συνθήκες.</p>
			<p id="p58">Το επίδομα αυτό παύει να χορηγείται με την επάνοδο του εργαζόμενου στον τόπο της μόνιμης απασχόλησής του (τη λήξη δηλαδή του χρόνου της προσωρινής μετακίνησης).</p>
			<p id="p59">11. Ρητά συμφωνείται ότι τα αναφερόμενα παραπάνω επιδόματα παύουν να χορηγούνται αν εκλείψουν οι προϋποθέσεις που απαιτούνται για τη χορήγησή τους, όπως παραπάνω αναφέρθηκαν.</p>
			<p id="p60">12. Επίδομα Αδείας</p>
			<p id="p61">Το επίδομα αδείας των αμειβομένων με την παρούσα ΕΣΣΕ, χορηγείται την 30η Ιουνίου εκάστου έτους και ισούται με 15,5 ημερομίσθια.</p>
			<p id="p62">13. Επιδόματα, αποζημιώσεις, παροχές που δεν ρυθμίζονται με την παρούσα.</p>
			<p id="p63">Οι ακόλουθες αποζημιώσεις, επιδόματα, παροχές σε χρήμα ή είδος, που προβλέπονται από συλλογική σύμβαση, πρωτόκολλα ή συμφωνίες, συνεχίζουν να καταβάλλονται/ παρέχονται και αναπροσαρμόζονται με τους ισχύοντες όρους και προϋποθέσεις, εκτός αν ρυθμιστούν από τα δύο μέρη διαφορετικά, όπως παροχές σε είδος: πρόγευμα, ως και γάλα, φόρμες, υποδήματα και ημίπαλτα.</p>
			<p id="p64">1. Αμοιβή Απόδοσης</p>
			<p id="p65">α. Χορηγείται σε όλους τους εργαζόμενους αμοιβή με βάση την απόδοσή τους, πέραν των λοιπών αποδοχών που δικαιούνται με βάση την παρούσα. Η αμοιβή αυτή εξαιρείται κάθε αναπροσαρμογής, εκτός αυτών που αναφέρονται στην διαδικασία της.</p>
			<p id="p66">β. Η "διαδικασία αξιολόγησης" της απόδοσης θα γίνεται ιεραρχικά και θα κρίνει την ατομική αποδοτικότητα με βάση τη δραστηριότητα του εργαζόμενου σύμφωνα με την περιγραφή καθηκόντων της ειδικότητας/ θέσης εργασίας του και του τμήματος ή ομάδας που έχει ενταχθεί.</p>
			<p id="p67">Η διαδικασία α) θα εξασφαλίζει τη διαφάνεια της κρίσης, β) θα προβλέπει, τη γνωστοποίηση της τελικής κρίσης στον εργαζόμενο καθώς και τον τρόπο τυχόν παρέμβασης του Σωματείου.</p>
			<p id="p68">Μέχρι να συμφωνηθεί η οριστική "διαδικασία αξιολόγησης", η οποία όταν υπογραφεί θα αποτελεί παράρτημα του παρόντος Κεφαλαίου, η αξιολόγηση των εργαζομένων για την απόδοσή τους θα γίνεται με την προσωρινή διαδικασία της Εταιρίας.</p>
			<p id="p69">γ. Η Αμοιβή Απόδοσης υπολογίζεται σαν μηνιαίο Επίδομα, προσδιοριζόμενο σε ποσοστό επί του εκάστοτε βασικού μισθού κάθε εργαζόμενου και συμπεριλαμβάνεται στις τακτικές αποδοχές του.</p>
			<p id="p70">Καταβάλλεται σε συγκεκριμένη ημερομηνία, αφορά την απόδοση του προηγούμενου 12μηνου και ισχύει σαν τέτοια για χρονικό διάστημα 12 μηνών.</p>
			<p id="p71">δ. Η Αμοιβή Απόδοσης του τρέχοντος έτους σε συνδυασμό με την καταβαλλόμενη Αμοιβή Απόδοσης του προηγούμενου έτους θα καταβληθεί και συμψηφισθεί ως εξής:</p>
			<p id="p72">* Ποσοστό 2% επί των Βασικών Μισθών Δεκεμβρίου τρέχοντος έτους από το ποσοστό της Αμοιβής Απόδοσης που καταβλήθηκε το προηγούμενο έτος, αυξάνει την 31η Δεκεμβρίου τρέχοντος έτους το Βασικό Μισθό του κάθε εργαζόμενου μεταβαλλόμενων ανάλογα και των ισχυόντων Πινάκων Βασικών Μισθών.</p>
			<p id="p73">* Το υπόλοιπο ποσοστό της Αμοιβής Απόδοσης κάθε εργαζόμενου που καταβλήθηκε το προηγούμενο έτος, εξακολουθεί να καταβάλλεται μέχρι να αντικατασταθεί με την Αμοιβή Απόδοσης του τρέχοντος έτους.</p>
			<p id="p74">* Για τη χορήγηση της Αμοιβής Απόδοσης τρέχοντος έτους, οι εργαζόμενοι όλων των κλιμακίων μέχρι και το Μ.Κ. 4ο, θα καταταγούν μετά από αξιολόγηση σε πέντε (5) κατηγορίες (Βαθμίδες) 1, 2, 2.5, 3, 3.5.</p>
			<p id="p75">Η αξιολόγηση των εργαζομένων ανά κλιμάκιο και για όλα τα κλιμάκια μέχρι και το Μ.Κ. 4ο, θα γίνεται στις πέντε κατηγορίες 1, 2, 2.5, 3, 3.5 με αντίστοιχα ποσοστά κατανομής 10%, 20%, 40%, 20%, 10%, περίπου.</p>
			<p id="p76">Ειδικά για τους νεοπροσλαμβανόμενους από Ιανουάριο μέχρι και Ιούνιο τρέχοντος έτους, θα τους χορηγηθεί αμοιβή απόδοσης με βάση την αξιολόγηση τους από 31ης Δεκεμβρίου τρέχοντος έτους.</p>
			<p id="p77">Οι νεοπροσλαμβανόμενοι από Ιούλιο μέχρι και Δεκέμβριο τρέχοντος έτους θα λάβουν αμοιβή απόδοσης με βάση την αξιολόγηση τους από 31ης Δεκεμβρίου του επόμενου έτους.</p>
			<p id="p78">Στις περιπτώσεις εκείνες που για αντικειμενικούς λόγους δεν έχει γίνει αξιολόγηση (αποσπασμένοι εκτός Εταιρίας), θα χορηγείται το ποσοστό που αντιστοιχεί στη μέση αξιολόγηση, δηλαδή 4%.</p>
			<p id="p79">Στο τέλος της επαγγελματικής σταδιοδρομίας κάθε εργαζόμενου κατά τη συνταξιοδότησή του, η τελευταία χορηγούμενη αμοιβή απόδοσης, δεν μπορεί να είναι κατώτερη της μέσης αμοιβής απόδοσης, δηλαδή 4%</p>
			<p id="p80">Η Αμοιβή Απόδοσης του τρέχοντος έτους προσδιοριζόμενη σε ποσοστό επί του εκάστοτε Βασικού Μισθού κάθε εργαζόμενου, καταβάλλεται από 31ης Δεκεμβρίου τρέχοντος έτους σε όλα τα κλιμάκια από 14ο ως και 4ο, ως εξής:</p>
			<p id="p81">Για αξιολόγηση 1 Αμοιβή Απόδοσης 6%</p>
			<p id="p82">" " 2 " " 5%</p>
			<p id="p83">" " 3.5 " " 2%</p>
			<p id="p84">* Μετά την εφαρμογή των προβλεπομένων και στο παρόν ΚΕΦ. Ε', σε καμία περίπτωση, οι συνολικές τακτικές καταβαλλόμενες μηνιαίες αποδοχές κάθε εργαζόμενου, δεν μπορεί να υπολείπονται την 31η Δεκεμβρίου εκείνων της 30ής Νοεμβρίου του ιδίου έτους.</p>
			<p id="p85">* Δεν επιτρέπεται μείωση της αξιολόγησης απόδοσης μεταξύ προηγούμενου και τρέχοντος έτους πέραν των δύο (2) κατηγοριών (βαθμίδων) εκτός και εάν κατά το τρέχον έτος έχουν σε βάρος του εργαζόμενου επιβληθεί πειθαρχικές ποινές ή βρίσκεται σε εξέλιξη η προβλεπόμενη από το άρθρο 41 του ΕΣΩΤΕΡΙΚΟΥ ΚΑΝΟΝΙΣΜΟΥ, διαδικασία Προειδοποιητικών Επιστολών.</p>
			<p id="p86">2. Αμοιβή Παραγωγικότητας (Πριμ)</p>
			<p id="p87">α. Χορηγείται σε κάθε εργαζόμενο που υπάγεται στην παρούσα, στα Μ.Κ. 14ο έως και 4ο Αμοιβή Παραγωγικότητας, η οποία συμφωνείται να είναι:</p>
			<p id="p88">1) Για το έτος 2005, συνολικό ποσό ίσο με 2,3662 Βασικούς Μισθούς όπως αυτοί θα έχουν διαμορφωθεί το Δεκέμβριο του ίδιου έτους.</p>
			<p id="p89">Στο ποσό αυτό περιλαμβάνονται και οι αναλογίες της Αμοιβής Παραγωγικότητας στα Δώρα Εορτών και στο Επίδομα Αδείας.</p>
			<p id="p90">2) Για το έτος 2006, συνολικό ποσό ίσο με 2,3222 Βασικούς Μισθούς όπως αυτοί θα έχουν διαμορφωθεί το Δεκέμβριο του ίδιου έτους.</p>
			<p id="p91">Στο ποσό αυτό περιλαμβάνονται αφενός οι αναλογίες της Αμοιβής Παραγωγικότητας στα Δώρα Εορτών και στο Επίδομα Αδείας και αφετέρου ολοκληρώνεται ο συμψηφισμός της μερικής ενσωμάτωσης του επιδόματος Ειδικών Συνθηκών.</p>
			<p id="p92">3) Για τo έτoς 2007 συνολικό ποσό ίσο με 2,3662 Βασικούς Μισθούς όπως αυτοί θα έχουν διαμορφωθεί το Δεκέμβριο του ίδιου έτους. Στο ποσό αυτό περιλαμβάνονται και οι αναλογίες της Αμοιβής Παραγωγικότητας στα Δώρα Εορτών και στο Επίδομα Άδειας.</p>
			<p id="p93">4) Για τo έτoς 2008 συνολικό ποσό ίσο με 2,3662 Βασικούς Μισθούς όπως αυτοί θα έχουν διαμορφωθεί το Δεκέμβριο του ίδιου έτους. Στο ποσό αυτό περιλαμβάνονται και οι αναλογίες της Αμοιβής Παραγωγικότητας στα Δώρα Εορτών και στο Επίδομα Άδειας</p>
			<p id="p94">β. Η πιο πάνω αμοιβή παραγωγικότητας θα καταβληθεί ως εξής:</p>
			<p id="p95">1. - Α΄ εξάμηνο 2007, ποσό ίσο με 1,1831 μικτό Βασικό Μισθό</p>
			<p id="p96">Ιουνίου 2007, με εκκαθάριση/ πληρωμή την 30-6-2007.</p>
			<p id="p97">- Β΄ εξάμηνο 2007 ποσό ίσο με το αριθμητικό αποτέλεσμα</p>
			<p id="p98">που προκύπτει από τον παρακάτω τύπο υπολογισμού με</p>
			<p id="p99">εκκαθάριση/ πληρωμή την 31-12-2007.</p>
			<p id="p100">= [(Βασ.Μισθός Δεκεμβρίου-Βασ.Μισθός Ιουνίου)</p>
			<p id="p101">2. - Α΄ εξάμηνο 2008, ποσό ίσο με 1,1831 μικτό Βασικό Μισθό</p>
			<p id="p102">Ιουνίου 2008, με εκκαθάριση/ πληρωμή την 30-6-2008.</p>
			<p id="p103">- Β΄ εξάμηνο 2008 ποσό ίσο με το αριθμητικό αποτέλεσμα</p>
			<p id="p104">που προκύπτει από τον παρακάτω τύπο υπολογισμού με</p>
			<p id="p105">εκκαθάριση/ πληρωμή την 31-12-2008.</p>
			<p id="p106">= [(Βασ.Μισθός Δεκεμβρίου-Βασ.Μισθός Ιουνίου)</p>
			<p id="p107">γ. Στην πιο πάνω αμοιβή παραγωγικότητας θα γίνουν oι νόμιμες κρατήσεις.</p>
			<p id="p108">δ. Για όσους θα εργασθούν, με σύμβαση αορίστου χρόνου, επί διάστημα μικρότερο του έτους θα καταβληθούν τόσα δωδέκατα όσοι και οι μήνες εργασίας.</p>
			<p id="p109">ε. Για τους εργασθέντες με σύμβαση ορισμένου χρόνου, που έχουν αθροιστικά τουλάχιστον πέντε (5) μήνες στο έτος ή σε προηγούμενα έτη, θα καταβληθεί αναλογία πριμ τόσα δωδέκατα όσοι και οι μήνες που έχουν εργασθεί μέσα στο έτος.</p>
			<p id="p110">1. Ενσωματούμενα στην παρούσα επιδόματα/αποζημιώσεις</p>
			<p id="p111">Τα ακόλουθα αναφερόμενα επιδόματα ή αποζημιώσεις ή παροχές σε χρήμα που εχορηγούντο μέχρι 31-12-1987 θεωρείται ότι ενσωματώθηκαν στις παροχές της παρούσας σύμβασης:</p>
			<p id="p112">α. Ειδικό επίδομα 8%</p>
			<p id="p113">συζύγου)</p>
			<p id="p114">ε. Ειδικό δραχμικό επίδομα 6.000 δρχ/μήνα</p>
			<p id="p115">στ. Ανθυγιεινό και επικίνδυνο υγραερίων Αττικής και τα</p>
			<p id="p116">σχετικά εξισωτικά ποσά.</p>
			<p id="p117">Αποθήκης)</p>
			<p id="p118">η. Κλάρκ (Ανυψωτικού μηχανήματος)</p>
			<p id="p119">θ. Επίσης από 01-01-1995 ενσωματώθηκαν στην παρούσα και τα επιμίσθια που προβλέπει το από 22-7-1983 Πρωτόκολλο Συμφωνίας μεταξύ του Σωματείου Οδηγών "Ο ΕΡΜΗΣ" και των Εταιρειών Πετρελαιοειδών με την ακόλουθη προϋπόθεση:</p>
			<p id="p120">Eπειδή το άθροισμα των συνολικών αποδοχών που προβλέπει η παρούσα είναι μεγαλύτερο από το άθροισμα των συνολικών αποδοχών που προβλέπει η Συλλογική Σύμβαση Εργασίας του προσωπικού πετρελαίων και υγραερίων συν τα επιμίσθια που προβλέπει το από 22-07-1983 Πρωτόκολλο Συμφωνίας μεταξύ του Σωματείου Οδηγών "Ο ΕΡΜΗΣ" και Εταιρειών Πετρελαιοειδών, και επειδή στην ουσία τα επιμίσθια αυτά υπό άλλη μερική ονομασία, παρέχονται και με την παρούσα, συμφωνείται ρητά ότι α) τα επιμίσθια του παραπάνω Πρωτοκόλλου ενσωματώνονται (συμψηφίζονται) με τις ρυθμίσεις της παρούσας (βλέπε παρ. 4 και 5 δ του Κεφαλαίου Δ'), β) οι υπαγόμενοι στις ρυθμίσεις της παρούσας δικαιούνται τις αποδοχές που προβλέπει η παρούσα Συλλογική Σύμβαση Εργασίας και δεν δικαιούνται να επιλέξουν μέρος ή όλα από τα επιμίσθια του πιο πάνω Πρωτοκόλλου όπως και την αναπροσαρμογή που αναφέρεται στο Πρωτόκολλο αυτό. Μπορούν να επιλέξουν, με δήλωσή τους προς την Εταιρία, ότι επιθυμούν να παίρνουν αντί του συνόλου των αποδοχών που προβλέπει η παρούσα, το σύνολο των αποδοχών που προβλέπει η Συλλογική Σύμβαση προσωπικού πετρελαίων και υγραερίων συν τα επιμίσθια που προβλέπει το πιο πάνω Πρωτόκολλο, κατά την έκταση βέβαια και με τις προϋποθέσεις που θα τα δικαιούνται.</p>
			<p id="p121">Ι. Επίσης από 01-11-1999 έπαψε να ισχύει η πολιτική για αποζημίωση Οδοιπορικών σε εργαζόμενους εγκαταστάσεων και αντικαθαστάθηκε με τα προβλεπόμενα για το επίδομα Οδοιπορικών του ανωτέρω κεφ. Δ..</p>
			<p id="p122">2. ΄Ολο το προσωπικό που υπάγεται στην παρούσα θα λαμβάνει την αποζημίωση που δικαιούται σε κάθε περίπτωση αποχώρησης από την εταιρία σύμφωνα με τις υφιστάμενες εταιρικές πολιτικές παροχών.</p>
			<p id="p123">3. Σε κάθε περίπτωση που οι συνολικές αποδοχές εργαζόμενου, που προβλέπονται από την παρούσα, είναι κατώτερες από τις προβλεπόμενες συνολικές αποδοχές από ομοιοεπαγγελματική Σ.Σ.Ε. ή την κλαδική Σ.Σ.Ε. Πετρελαιοειδών και τα συναφή κλαδικά πρωτόκολλα ή τις αντίστοιχές τους διαιτητικές αποφάσεις, θα καταβάλλονται στον εργαζόμενο οι ευνοϊκότερες γι' αυτόν συνολικές αποδοχές, εφ' όσον α) ο εργαζόμενος υπάγεται σ' αυτές και β) η εταιρία είναι ή μπορεί να είναι μέλος της εργοδοτικής οργάνωσης που συμβάλλεται στην πιο πάνω Σ.Σ.Ε.</p>
			<p id="p124">4. α. Εργαζόμενοι που προσλαμβάνονται με σύμβαση ορισμένου χρόνου ή ως ωρομίσθιοι και μέχρι να συμπληρώσουν 12 μήνες συνολικής υπηρεσίας στην ΕΚΟ, δεν υπάγονται στην παρούσα, αλλά θα αμείβονται με τις ευνοϊκότερες συνολικές αποδοχές, που προβλέπονται από ομοιοεπαγγελματική Σ.Σ.Ε. ή την κλαδική Σ.Σ.Ε. Πετρελαιοειδών και τα συναφή κλαδικά πρωτόκολλα ή τις αντίστοιχές τους διαιτητικές αποφάσεις, ανάλογα πάντοτε με το αντικείμενο ή ειδικότητα εργασίας τους, εφ' όσον: α) ο εργαζόμενος υπάγεται σ' αυτές και β) η εταιρία είναι ή μπορεί να είναι μέλος της εργοδοτικής οργάνωσης που συμβάλλεται στην πιο πάνω Σ.Σ.Ε. Μετά τη συμπλήρωση της συνολικής υπηρεσίας κατά τα ανωτέρω, θα εφαρμόζεται και για τους εργαζόμενους αυτούς η παρούσα συμφωνία.</p>
			<p id="p125">β. Εργαζόμενοι που προσλαμβάνονται με σύμβαση αορίστου χρόνου, θα εντάσσονται απ΄ ευθείας, κατά την πρόσληψη στο Εισαγωγικό Κλιμάκιο τους.</p>
			<p id="p126">5. Μέχρι 31-12-1996 σε περίπτωση προαγωγής, εργαζόμενου σε κλιμάκιο πέραν του τελευταίου κλιμακίου της παρούσας (Μισθ. Κλιμάκιο 4), οι συνολικές μηνιαίες τακτικές αποδοχές του υπολογίστηκαν να είναι 9% ανώτερες από τις αντίστοιχες συνολικές καταβαλλόμενες γι' αυτόν αποδοχές στο τελευταίο αυτό κλιμάκιο.</p>
			<p id="p127">Για όσους εργαζόμενους προήχθησαν από 01-01-1997 κ΄ εφεξής ως ανωτέρω, συμφωνήθηκε ότι οι συνολικές μηνιαίες αποδοχές τους θα είναι εφ' εξής τουλάχιστον 9% ανώτερες από τις αντίστοιχες συνολικές μηνιαίες αποδοχές που θα εδικαιούντο στο τελευταίο κλιμάκιο της παρούσας (Μισθ. Κλιμάκιο 4).</p>
			<p id="p128">6. Η Εταιρία μπορεί να διαμορφώσει για τα Κλιμάκια 5 και άνω της παρούσας αποδοχές, λόγω της αμοιβής απόδοσης του ΚΕΦ. Ε', μεγαλύτερες από τις προβλεπόμενες για τα εν λόγω κλιμάκια.</p>
			<p id="p129">7. Υποβιβασμός εργαζομένων σε Μ.Κ. κατώτερο αυτού στο οποίο ευρίσκονται σήμερα, δεν επιτρέπεται.</p>
			<p id="p130">8. Ανώτερες τυχόν αποδοχές στο σύνολό τους από αυτές που καθορίζονται με τις ανωτέρω ρυθμίσεις και γενικά ευνοϊκότεροι όροι εργασίας που προκύπτουν από νόμους και συλλογικές ρυθμίσεις, εξακολουθούν να ισχύουν εφόσον δεν τροποποιούνται ρητώς με τις ανωτέρω ρυθμίσεις.</p>
			<p id="p131">9. Ένταξη / Κατάταξη των εργαζομένων στην πρώην ΠΕΤΡΟΛΙΝΑ για τους οποίους εφαρμόζεται η παρούσα.</p>
			<p id="p132">Με εκκίνηση την 01-01-2000 έγινε η ένταξη / κατάταξη των ανωτέρω εργαζομένων με τους εξής ιδιαίτερους όρους :</p>
			<p id="p133">α) για το καθορισμό του μισθολογικού κλιμακίου στο οποίο εντάσσεται κάθε εργαζόμενος ελήφθησαν υπόψη : (ι) τα απαραίτητα στοιχεία με βάση τα προβλεπόμενα στην ΕΣΣΕ και (ιι) από την προϋπηρεσία του στη ΠΕΤΡΟΛΙΝΑ χρονικό διάστημα πέντε ετών συν το ήμισυ του υπολοίπου χρονικού διαστήματος της προϋπηρεσίας αυτής.</p>
			<p id="p134">β) η χορήγηση αμοιβής απόδοσης άρχισε την 01-01- 2001.</p>
			<p id="p135">γ) από 01-01-2002 εφαρμόζεται πλήρως η παρούσα.</p>
			<p id="p136">10. Ένταξη / Κατάταξη των εργαζομένων των πρώην Εταιριών ΕΚΟΛΙΝΑ Α.Ε. και Α.Ε.Ε.Π. Γ. ΜΑΜΙΔΑΚΗΣ &amp; ΣΙΑ :</p>
			<p id="p137">Με εκκίνηση την 01-01-2001 έγινε η ένταξη / κατάταξη του ως άνω προσωπικού με τους εξής ιδιαίτερους όρους :</p>
			<p id="p138">α) Για το καθορισμό του μισθολογικού κλιμακίου στο οποίο εντάσσεται κάθε εργαζόμενος ελήφθησαν υπόψη : (i) τα ατομικά δεδομένα με βάση τα προβλεπόμενα στην ΕΣΣΕ και (ii) από την προϋπηρεσία του στις Εταιρίες ΕΚΟΛΙΝΑ Α.Ε. και Α.Ε.Ε.Π. Γ. ΜΑΜΙΔΑΚΗΣ &amp; ΣΙΑ χρονικό διάστημα πέντε ετών συν το ήμισυ του υπολοίπου χρονικού διαστήματος της προϋπηρεσίας αυτής.</p>
			<p id="p139">β) Η χορήγηση αμοιβής απόδοσης αρχίζει την 01-01-2002.</p>
			<p id="p140">γ) από 01-01-2004 εφαρμόζεται πλήρως η παρούσα.</p>
			<p id="p141">11. Εάν στην ένταξη/ κατάταξη των ως άνω παραγράφων 9 και 10 προέκυψε κατά τη σύγκριση αποδοχών αρνητική (για τον εργαζόμενο) διαφορά, εξυπακούεται ότι δεν μειώνονται οι αποδοχές του εργαζόμενου αλλά το ποσό της διαφοράς συνεχίζει να καταβάλλεται ως ’’ΜΕΤΑΒΑΤΙΚΟ ΠΟΣΟ’’ και να συμψηφίζεται με αυξήσεις αποδοχών που προέρχονται από αλλαγή μισθολογικού κλιμακίου, χρονική ωρίμανση, ενσωμάτωση αμοιβής απόδοσης και χορήγηση νέων επιδομάτων που δεν λαμβάνονται σήμερα με την πιο πάνω ΕΣΣΕ. Εξαιρούνται από το πιο πάνω συμψηφισμό οι γενικές αυξήσεις, η αμοιβή απόδοσης και η αμοιβή παραγωγικότητας.</p>
			<p id="p142">Η παρούσα ΕΣΣΕ ισχύει από 01-01-2007 μέχρι 31-12-2008.</p>
			<p id="p143">ΧΡΗΣΤΟΣ ΠΑΡΡΑΣ ΠΑΝΑΓΙΩΤΗΣ ΠΕΡΟΥΤΣΕΑΣ</p>
			<p id="p144">Τελευταία ενημέρωση: 10-Αυγ-2007.</p>
		</body>
	</text>
</cesDoc>
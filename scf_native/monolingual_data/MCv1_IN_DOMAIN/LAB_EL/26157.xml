<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>Ανεξαρτητη Συνδικαλιστικη Κινηση Υγειονομικων: Η ελπίδα στους νέους νικηφόρους αγώνες</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>Ανεξαρτητη Συνδικαλιστικη Κινηση Υγειονομικων: Η ελπίδα στους νέους νικηφόρους αγώνες</title>
						<author></author>
						<imprint>
							<publisher></publisher>
							<pubDate>2010-12-09 21:31:06.0</pubDate>
							<eAddress>http://askyg.blogspot.com/2010/10/blog-post.html</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="el"/>
			</langUsage>
			<textClass>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/LAB_EL/26157.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">Δευτέρα 13/12, Τριτη 14/12, Πέμπτη 16/12, Παρασκευή 17/12 12:00 - 20:00</p>
			<p id="p2">Σάββατο 18/12 10:00-13:00</p>
			<p id="p3">Για την ψηφοφορία είναι απαραίτητη η αστυνομική ταυτότητα και το βιβλιάριο ασθενείας του ΙΚΑ</p>
			<p id="p4">Πέμπτη, 7 Οκτωβρίου 2010</p>
			<p id="p5">Η ελπίδα στους νέους νικηφόρους αγώνες</p>
			<p id="p6">Γενικό Black Out στην αντεργατική καταιγίδα</p>
			<p id="p7">Ο αγώνας στα χέρια των εργαζομένων και των σωματείων</p>
			<p id="p8">Αθήνα, 27/10/2010</p>
			<p id="p9">Συναδέλφισσες, Συνάδελφοι</p>
			<p id="p10">Η κατάπτυστη υπογραφή συλλογικής σύμβασης εργασίας από την πλειοψηφία της ΓΣΣΕ θα μείνει στην ιστορία του εργατικού κινήματος της χώρας ως μια από τις μαύρες σελίδες προδοσίας των αγώνων. Σε μια περίοδο που η κυβέρνηση του ΠΑΣΟΚ με τη στήριξη του ΛΑΟΣ και την ουσιαστική συναίνεση της ΝΔ προχωρά σ'ένα διαρκές αντεργατικό πραξικόπημα, ο υποταγμένος κυβερνητικός συνδικαλισμός μετατρέπεται σε παράρτημα του ΔΝΤ, της ΕΕ και του κεφαλαίου. Σε μια εποχή που η λαϊκή οργή ξεχειλίζει και οι αγώνες γενικεύονται ενάντια στον κοινωνικό πόλεμο των αγορών και των τραπεζιτών, η ΓΣΣΕ ψηφίζει “εργασιακή ειρήνη”. Με την Εθνική Γενική Συλλογική Σύμβαση Εργασίας (ΕΓΣΕΕ) για την οποία πανηγυρίζει ο ΣΕΒ (Σύνδεσμος Ελλήνων Βιομηχάνων) και η κυβέρνηση, προβλέπεται πάγωμα μισθών για μια τριετία και πλήρης αποδοχή των αντεργατικών νόμων που ψηφίστηκαν. Στην πράξη πρόκειται για ψίχουλα που θα οδηγήσουν σε πραγματική μείωση του εργατικού εισοδήματος, αφού μόνο με την αύξηση του ΦΠΑ και τις αυξήσεις στα τιμολόγια των ΔΕΚΟ ο πληθωρισμός θα τρέχει επίσημα με 7%, ενώ δεν υπάρχει καμία φιλεργατική ρύθμιση για τις απολύσεις, την ελαστική εργασία, τις αποζημιώσεις, τον κατώτερο μισθό. Η επιλογή να δοθουν αυξήσεις την 1η Ιουλίου του 2011 και του 2012 σημαίνει 18μηνο πάγωμα των μισθών και διάρκεια της σύμβασης πάνω από τρία χρόνια. Και βέβαια η υπογραφή της περιορίζει σημαντικά τα περιθώρια για αυξήσεις στις κλαδικές συμβασεις, αφού ακολουθήθηκε και από την Υπουργική Απόφαση του Λοβέρδου για πάγωμα των μισθών (απαγόρευση αυξήσεων πάνω από τα ποσοστά που ορίζει η ΕΓΣΣΕ). Επιπλέον, με το να μην απαιτεί η ΓΣΕΕ την πλήρη κατοχύρωση της μονομερούς προσφυγής στη διαιτησία ως προϋπόθεση για την υπογραφή οποιασδήποτε σύμβασης, πετάει το μπαλάκι στην κυβέρνηση για να την καταργήσει.</p>
			<p id="p11">Στο σκοτεινό τοπίο που δαμορφώνεται, μεγάλες είναι οι ευθύνες και της ΟΣΝΙΕ, γιατί πραγματικά όλο το προηγούμενο διάστημα δεν έχει καταφέρει, πέρα από μια υποτυπώδη σύσκεψη -και αυτή κάτω από την πίεση των σωματείων- να συσπειρώσει και να οργανώσει ένα νικηφόρο αγώνα για τον κλάδο και τους εργαζόμενους. Είναι δε χαρακτηριστικό, ότι δεν μπήκαν καν στον κόπο να ειδοποιήσουν και να ενημερώσουν όλα τα σωματεία για την παρέμβαση που έγινε στις εργοδοτικές ενώσεις και το ΣΕΒ, με αποτέλεσμα να μαζευτούν 15 άτομα, στην πλειοψηφία τους στελέχη του ΠΑΜΕ.</p>
			<p id="p12">Η μη υπογραφή Συλλογικής Σύμβασης Εργασίας εγκυμονεί σοβαρότατους κινδύνους για τα συλλογικά μας συμφέροντα. Από 1η Γενάρη του 2011, αν δεν υπάρξει νέα ΣΣΕ, οι νεοπροσλαμβανόμενοι συνάδελφοι θα μπορούν να αμείβονται με την ΕΓΣΣΕ. Χρειάζεται άμεσα να αρχίσουν οι διαπραγματεύσεις της ΟΣΝΙΕ με τους εργοδότες. Με μαζικές συγκεντρώσεις στο χώρο των διαπραγματεύσεων και αποκλεισμούς και κλείσιμο των μεγάλων μονάδων που ανήκουν στα μελη της διοίκησης του ΣΕΚ, στα Διαγνωστικά Κέντρα, στα Γηροκομεία, στις μικρότερες κλινικές.</p>
			<p id="p13">Μπορούμε να πιέσουμε αποφασιστικά για την υπογραφή νέας ΣΣΕ για το 2010</p>
			<p id="p14">Καλούμε όλους τους εργαζόμενους και κάθε πρωτοβάθμιο σωματείο να παλέψουμε μαζί για την ανατροπή του μνημονίου και συνολικά της αντεργατικής πολιτικής. Οι Γάλλοι εργαζόμενοι με τις κινητοποιήσεις τους ενάντια στο νεό ασφαλιστικό δείχνουν το δρόμο!</p>
			<p id="p15">Η μάχη για τη συλλογική σύμβαση πρέπει να δοθεί ενωτικά και αποφασιστικά.</p>
			<p id="p16">Καλούμε την ΟΣΝΙΕ να πάρει αγωνιστικές πρωτοβουλίες άμεσα για</p>
			<p id="p17">24 ωρη απεργία στο χώρο της ιδιωτικής υγείας στις 17/11/2010.</p>
			<p id="p18">Στο διάστημα από τώρα μέχρι την απεργία να γίνει αποκλεισμός μεγάλων μονάδων και παράλληλα ενημέρωση και παρέμβαση στους συναδέλφους για την απεργία. Προτείνουμε οι χώροι αυτοί να είναι το Ιατρικό, η Βιοιτρική και το Ιασώ.</p>
			<p id="p19">Να γίνονται ανοιχτά διοικητικά συμβουλία της ομοσπονδίας ώστε να ενημερωνόμαστε όλοι για την πορεία των διαπραγματεύσεων.</p>
			<p id="p20">Είμαστε σίγουροι ότι με την αγωνιστική ενότητα όλου του κλάδου, με την αποφασιστική κλιμάκωση της πάλης και του αγώνα, με την ανάπτυξη ενός μαχητικού κινήματος νίκης και ανατροπής στο χώρο της ιδιωτικής υγείας θα τα καταφέρουμε!</p>
			<p id="p21">ΑΣΚΥ</p>
			<p id="p22">Η Ανεξάρτητη Συνδικαλιστική Κίνηση Υγειονομικών είναι μια ανεξάρτητη αριστερή συλλογικότητα που παρεμβαίνει στο χώρο της ιδιωτικής υγείας. Συμμετέχουμε στην ΟΣΝΙΕ, τον ΣΕΙΝΑΠ, το κλαδικό Σωματείο Προσωπικού Ιδιωτικών Κλινικών, Γηροκομείων, Διαγνωστικών κέντρων και συναφών χώρων Αθήνας και το Συνδικάτο Ιδιωτικής Υγείας Πειραιά</p>
		</body>
	</text>
</cesDoc>
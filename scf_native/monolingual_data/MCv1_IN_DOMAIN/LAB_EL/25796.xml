<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>Ευέλικτες μορφές εργασίας με …εγγυήσεις « Antenna975fm's Blog</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>Ευέλικτες μορφές εργασίας με …εγγυήσεις « Antenna975fm's Blog</title>
						<author></author>
						<imprint>
							<publisher></publisher>
							<pubDate>2010-12-14 06:31:05.0</pubDate>
							<eAddress>http://antenna975fm.wordpress.com/2010/03/04/%CE%B5%CF%85%CE%AD%CE%BB%CE%B9%CE%BA%CF%84%CE%B5%CF%82-%CE%BC%CE%BF%CF%81%CF%86%CE%AD%CF%82-%CE%B5%CF%81%CE%B3%CE%B1%CF%83%CE%AF%CE%B1%CF%82-%CE%BC%CE%B5-%CE%B5%CE%B3%CE%B3%CF%85%CE%AE%CF%83%CE%B5/</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="el"/>
			</langUsage>
			<textClass>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/LAB_EL/25796.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">Από antenna975fm</p>
			<p id="p2">Κατατέθηκε σήμερα στη Βουλή το νομοσχέδιο για τα εργασιακά με το οποίο ρυθμίζονται θέματα που αφορούν τη μερική απασχόληση, τα «μπλοκάκια», την ενοικίαση εργαζομένων, την εκ περιτροπής εργασία και την εργασία πέραν του πενθημέρου.</p>
			<p id="p3">Τα κύρια σημεία του νομοσχεδίου με τίτλο “Εγγυήσεις κατά της εργασιακής ανασφάλειας” είναι τα εξής:</p>
			<p id="p4">►Η συμφωνία για παροχή υπηρεσιών ή έργου για ορισμένο ή αόριστο χρόνο (“μπλοκάκια”) θα τεκμαίρεται ότι υποκρύπτει σύμβαση εξαρτημένης εργασίας, εφόσον η εργασία παρέχεται αυτοπροσώπως, αποκλειστικά ή κατά κύριο λόγο στον ίδιο εργοδότη, για τρεις συνεχείς μήνες. Στο σχέδιο νόμου που έχει κατατεθεί, δεν γίνεται λόγος για αύξηση του χρονικού ορίου στους έξι μήνες κάτι το οποίο είχε συζητηθεί ευρύτατα τις τελευταίες ημέρες.</p>
			<p id="p5">►Κάθε συμφωνία για παροχή εργασίας με καθεστώς μερικής απασχόλησης θα πρέπει να υποβάλλεται εντός 8 ημερών στην Επιθεώρηση Εργασίας, διαφορετικά θα τεκμαίρεται ότι καλύπτει σχέση εργασίας με πλήρη απασχόληση. Στις περιπτώσεις που το ωράριο είναι μικρότερο από το κανονικό, η εργασία θα παρέχεται συνεχώς και μία φορά την ημέρα και ο απασχολούμενος για λιγότερες από τέσσερις ώρες θα λαμβάνει αποδοχές προσαυξημένες κατά 7,5%. Για παροχή εργασίας πέραν της συμφωνημένης η προσαύξηση στην αμοιβή θα είναι 10%.</p>
			<p id="p6">►Η εργασία που παρέχεται για κάθε ημέρα πέραν του πενθημέρου, θα αμείβεται με προσαυξημένο κατά 100% ημερομίσθιο. Η διάταξη, αφορά ουσιαστικά στην απασχόληση του Σαββάτου. Είχε συζητηθεί η προσαύξηση να περιοριστεί στο 50% κάτι όμως το οποίο δεν αποτυπώνεται στο σχέδιο νόμου.</p>
			<p id="p7">►Στις συμβάσεις που θα συναφθούν ή θα ανανεωθούν μετά τη ψήφιση του νέου νόμου, η ενοικίαση εργαζομένων θα γίνεται με τους ίδιους όρους εργασίας (αμοιβές, ωράρια, ασφάλιση) που έχει το μόνιμο προσωπικό του έμμεσου εργοδότη και σε καμία περίπτωση κατώτερες από εκείνες της ΕθνικήςΣυλλογικής Σύμβασης Εργασίας. Η ενοικίαση δεν θα μπορεί να έχει διάρκεια μεγαλύτερη των 12 μηνών μαζί με τις ανανεώσεις και 18 μηνών σε περίπτωση αναπλήρωσης μισθωτού. Σε αντίθετη περίπτωση θα μετατρέπεται σε σύμβαση σε αορίστου χρόνου. Το ίδιο θα συμβαίνει και αν δεν μεσολαβεί διάστημα 45 ημερολογιακών ημερών μεταξύ των ανανεώσεων.</p>
			<p id="p8">►Τα προγράμματα διαθεσιμότητας δεν θα μπορούν να υπερβαίνουν τους τρεις μήνες ετησίως, και θα αποφασίζονται υποχρεωτικά ύστερα από διαβούλευση ή μετά από την έγκριση του υπουργού Εργασίας αν πρόκειται για ΔΕΚΟ ή επιχειρήσεις με πάνω από 5.000 εργαζόμενους και σε περίπτωση παραβίασης η επιχείρηση θα καταβάλλει πλήρεις αποδοχές στους εργαζόμενους.</p>
			<p id="p9">►Η εφαρμογή ελαστικών ωραρίων εργασίας, ανάλογα με τις ανάγκες των επιχειρήσεων, θα προϋποθέτει τη συμφωνία των εκπροσώπων των εργαζομένων ή των κλαδικών σωματείων και των ομοσπονδιών σε επιχειρήσεις με λιγότερα από 5 άτομα.</p>
			<p id="p10">►Όσοι υποβάλλουν Αναλυτικές Περιοδικές Δηλώσεις (ΑΠΔ) χωρίς να έχουν καταβάλει τις οφειλόμενες ασφαλιστικές εισφορές θα καλούνται να πληρώσουν προσαύξηση της τάξης του 70%.</p>
			<p id="p11">►Τέλος, θα επιτρέπεται η κατάτμηση της άδειας σε περισσότερες των δύο περιόδων ύστερα από αίτηση του μισθωτού.</p>
			<p id="p12">Δημοσιεύθηκε Μαρτίου 4, 2010 στις 6:31 πμ στην κατηγορία υπουργός Εργασίας , ΑΣΦΑΛΙΣΤΙΚΟ , ΟΙΚΟΝΟΜΙΑ . Μπορείτε να παρακολουθείτε τα όποια σχόλια σε αυτήν την καταχώριση μέσω RSS 2.0 . Αφήστε μια απάντηση , ή trackback από την δική σας ιστοσελίδα.</p>
			<p id="p13">Υποβολή σχολίου</p>
			<p id="p14">Όνομα</p>
			<p id="p15">You may use these HTML tags and attributes:</p>
			<p id="p16">&lt;a href="" title=""> &lt;abbr title=""> &lt;acronym title=""> &lt;b> &lt;blockquote cite=""> &lt;cite> &lt;code> &lt;pre> &lt;del datetime=""> &lt;em> &lt;i> &lt;q cite=""> &lt;strike> &lt;strong></p>
			<p id="p17">Να ειδοποιούμαι μέσω mail για σχόλια που θα ακολουθήσουν.</p>
			<p id="p18">Να ειδοποιούμαι μέσω mail για νέα άρθρα.</p>
		</body>
	</text>
</cesDoc>
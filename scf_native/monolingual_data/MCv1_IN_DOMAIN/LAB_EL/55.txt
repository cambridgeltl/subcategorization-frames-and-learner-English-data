Στέλιος Μπαμιατζής Δημοσιεύτηκε: Ιούνιος 16 2010 21:46 Ενημερώθηκε: Ιούνιος 17 2010 07:43
Το ασφαλιστικό και το εργασιακό επιχειρεί να "περάσει" ταυτόχρονα η κυβέρνηση προσβλέποντας άγνωστο ακόμα σε τι, καθώς επέλεξε να μην περιμένει αλλά να "τελειώνει" γρήγορα, σχεδόν ένα πεντάμηνο πριν εκπνεύσει η ημερομηνία της τρόικας. Το ζήτημα είναι πως τα μέτρα τα οποία υιοθετούνται δημιουργούν όχι μόνο απλώς νέα δεδομένα, αυτό είναι αυτονόητο, αλλά κρίνονται και ότι βλάπτουν βαρύτατα τους εργαζόμενους.
Για παράδειγμα, θα υπάρξει αύξηση του ποσοστού των απολύσεων στο 5% για επιχειρήσεις οι οποίες απασχολούν πάνω από 150 εργαζόμενους και μείωση από ένα μήνα έως τέσσερις το πολύ της περιόδου προειδοποίησης πριν την απομάκρυνση ενός υπαλλήλου. Αυτά είναι μερικά μόνο από τα μέτρα τα οποία προβλέπονται στο σχέδιο του Προεδρικού Διατάγματος για τις αλλαγές στις εργασιακές σχέσεις που απέστειλε στους κοινωνικούς εταίρους ο υπουργός Εργασίας Ανδρέας Λοβέρδος.
Για τις απολύσεις και τις αποζημιώσεις
Αυτές θα διαβαθμίζονται ανάλογα τον αριθμό των εργαζομένων στις επιχειρήσεις. Για επιχειρήσεις που απασχολούν από 20 έως 150 εργαζόμενους μπορούν να απολύουν μέχρι έξι εργαζόμενους το μήνα, ενώ για επιχειρήσεις που απασχολούν πάνω από 150 εργαζόμενους το ποσοστό των απολύσεων διαμορφώνεται στο 5% και μέχρι 30 εργαζόμενους το μήνα. Για τις αποζημιώσεις προβλέπεται μείωση από ένα έως τέσσερις το πολύ μήνες της περιόδου προειδοποίησης πριν την απομάκρυνση ενός υπαλλήλου. Με την πρόταση του υπουργείου για περιορισμό του χρόνου προειδοποίησης, η αποζημίωση θα μειώνεται έως και 50%.
Οι νέοι στην εργασία
Στο νέο νομοσχέδιο προβλέπονται επίσης όροι απασχόλησης και αμοιβής για τους νεοεισερχόμενους στην αγορά εργασίας ηλικίας κάτω των 25 ετών. Δηλαδή, για τους νέους ηλικίας έως 21 ετών δίνεται η δυνατότητα να προσλαμβάνονται όταν εισέρχονται για πρώτη φορά στην αγορά εργασίας με το 80% του κατώτατου μισθού ή ημερομισ8ίου. Αυτό "ακούει" στο ποσό των 630 ευρώ. Για εκείνους από 21 έως 25 ετών το ποσοστό προσδιορίζεται στο 85%, όπως αυτό διαμορφώνεται σε κάθε περίπτωση από την Εθνική Γενική Συλλογική Σύμβαση Εργασίας. 
Πως καθιερώνεται η ασφάλιση
Για τους εργαζόμενους μεγάλης ηλικίας, οι οποίοι απολύονται, θα έχουν το δικαίωμα της αυτασφάλισης. Πιο συγκεκριμένα, για τους ασφαλισμένους ηλικίας 57 έως 60 ετών το 50% του κόστους της αυτασφάλισης θα καλύπτεται από τον εργοδότη, ενώ το ποσοστό θα φθάνει στο 80% του κόστους για ασφαλισμένους ηλικίας 60 έως 64 ετών.
Αναλυτικά το Προεδρικό Διάταγμα:
 
 
1. Tις διατάξεις του άρθρου 90 του Κώδικα Νομοθεσίας για την Κυβέρνηση και τα Κυβερνητικά Όργανα, που κυρώθηκε με το άρθρο πρώτο του Π.Δ. 63/2005 (Α 98).
 
2. Τις διατάξεις της παρ. 9 του άρθρου 2 καθώς και τα προσηρτημένα παραρτήματα Ι, ΙΙ, και ΙΙΙ (Κεφάλαιο Γ)του ν.3845/2010 "Μέτρα για την εφαρμογή του μηχανισμού στήριξης της ελληνικής οικονομίας από τα κράτη - μέλη της Ζώνης του ευρώ και το Διεθνές Νομισματικό Ταμείο" (Α 65).
 
3. Τις διατάξεις του Π.Δ. 368/89 "Οργανισμός του Υπουργείου Εργασίας" ( Α 163), όπως έχει τροποποιηθεί και ισχύει σήμερα.
 
4. Τις διατάξεις των εδαφίων α & β της παραγράφου 2 του άρθρου 1 του Ν. 1387/83 "Έλεγχος ομαδικών απολύσεων και άλλες διατάξεις" (Α 110), όπως αντικαταστάθηκαν από τις διατάξεις των παραγράφων 1 & 2 του άρθρου 9 του ν. 2874/2000 "Προώθηση απασχόλησης και άλλες διατάξεις" (Α 286).
 
 
6. Την υπ' αριθμ. γνωμοδότηση του Συμβουλίου της Επικρατείας με πρόταση των Υπουργών Οικονομίας και Εργασίας & Κοινωνικής Ασφάλισης.
 
 
8. Το γεγονός ότι από τις διατάξεις του παρόντος Διατάγματος δεν προκαλείται δαπάνη σε βάρος του κρατικού προϋπολογισμού.
 
 
Σκοπός του παρόντος Προεδρικού Διατάγματος είναι η θέσπιση των αναγκαίων ρυθμίσεων για την εφαρμογή της παραγράφου 9 του δεύτερου άρθρου του Ν. 3845/2010, "Μέτρα για την εφαρμογή του μηχανισμού στήριξης της ελληνικής οικονομίας από τα κράτη-μέλη ως Ζώνης του ευρώ και το Διεθνές Νομισματικό Ταμείο"
 
 
Το παρόν Προεδρικό Διάταγμα εφαρμόζεται στους εργαζόμενους με σύμβαση ή σχέση εξαρτημένης εργασίας αορίστου χρόνου καθώς και στους απασχολούμενους με ειδική σύμβαση μαθητείας.
 
 
 
 
2. Η διαδικασία της μεσολάβησης αρχίζει με την κατάθεση σχετικής αίτησης από τα ενδιαφερόμενα μέρη, που υποβάλλεται από κοινού ή χωριστά οπότε και κοινοποιείται στο άλλο μέρος και στην οποία αναφέρονται τα στοιχεία των μερών και των οριζόμενων εκπροσώπων τους, τα αιτήματα, οι λόγοι που τα δικαιολογούν ή οι λόγοι που καθιστούν αδύνατη την ικανοποίησή τους, οι τυχόν εναλλακτικές προτάσεις και αντιπροτάσεις και οποιοδήποτε στοιχείο το οποίο διευκολύνει τις διαπραγματεύσεις.
 
3. Ο μεσολαβητής και ο αναπληρωτής του επιλέγονται από τα μέρη από ειδικό κατάλογο μεσολαβητών, σε περίπτωση δε ασυμφωνίας τους ορίζονται με κλήρωση.
 
Για το σκοπό αυτό, ύστερα από 48 ώρες από την υποβολή της αίτησης, καλούνται τα μέρη να προσέλθουν σε καθορισμένη ώρα για την επιλογή μεσολαβητή και αναπληρωτή και, σε περίπτωση διαφωνίας, για την ανάδειξή του με κλήρωση.
 
 
4. Ο μεσολαβητής καλεί τα μέρη σε συζητήσεις, προβαίνει σε κατ' ιδίαν ακρόαση των μερών, σε εξετάσεις προσώπων, σε πραγματογνωμοσύνη ή σε οποιαδήποτε έρευνα σχετική με τους όρους εργασίας ή την οικονομική κατάσταση της επιχείρησης, συνεπικουρούμενος από πραγματογνώμονες της επιλογής του.
 
5. Ο εργοδότης και κάθε αρμόδια υπηρεσία έχουν την υποχρέωση να δώσουν στο μεσολαβητή κάθε πληροφορία και να υποβοηθήσουν το έργο του.
 
 
6. α) Αν τα μέρη δεν καταλήξουν σε συμφωνία μέσα σε προθεμία είκοσι (20) ημερολογιακών ημερών, ο μεσολαβητής έχει δικαίωμα να κοινοποιήσει σ' αυτά δική του πρόταση.
 
β) Αν τα μέρη δεν αποδεχτούν την πρόταση του μεσολαβητή μέσα σε πέντε (5) ημέρες από την κοινοποίησή της, θεωρείται ότι την απέρριψαν.
 
 
 
γ) Εφ' όσον η πρόταση γίνεται δεκτή, καλούνται τα ενδιαφερόμενα μέρη από το μεσολαβητή να την υπογράψουν, οπότε αυτή εξομοιώνεται με συλλογική σύμβαση εργασίας και εφαρμόζονται κατ' αναλογία όλες οι διατάξεις για τις συλλογικές συμβάσεις εργασίας.
 
 
 
 
2. Η απόφαση του διαιτητή εξομοιώνεται με συλλογική σύμβαση εργασίας και ισχύει από την επομένη της υποβολής της αίτησης για μεσολάβηση.
 
3. Ο διαιτητής επιλέγεται με κοινή συμφωνία των μερών από ειδικό κατάλογο διαιτητών και, σε περίπτωση ασυμφωνίας, με κλήρωση και οφείλει να αναλάβει τα καθήκοντα του εντός πέντε (5) ημερών το αργότερο.
 
4. Ο διαιτητής μελετά όλα τα στοιχεία και πορίσματα που συγκεντρώθηκαν στο στάδιο της μεσολάβησης και έχει τα ίδια δικαιώματα με το μεσολαβητή.
 
5. Η διαιτητική απόφαση εκδίδεται σε δέκα (10) ημέρες από την ανάληψη των καθηκόντων του διαιτητή, αν προηγήθηκε μεσολάβηση, και σε διάστημα τριάντα (30) ημερών αν δεν προηγήθηκε.
 
 
1. Τα όρια, των εδαφίων (α) και (β) της παραγράφου 2 του ν.1387/83 (Α΄110) ,όπως ισχύει, πέρα από τα οποία οι απολύσεις θεωρούνται ομαδικές, καθορίζονται ως εξής:
 
α) Μέχρι έξι (6) εργαζόμενους για επιχειρήσεις ή εκμεταλλεύσεις που απασχολούν είκοσι (20) έως εκατόν πενήντα (150) εργαζόμενους .
 
β) Ποσοστό πέντε (5) τοις εκατό του προσωπικού και μέχρι τριάντα (30) εργαζόμενους για επιχειρήσεις ή εκμεταλλεύσεις, που απασχολούν πάνω από εκατόν πενήντα (150) εργαζόμενους.
 
 
1. Σύμβαση μισθωτού με σχέση εργασίας αορίστου χρόνου, διάρκειας πέραν των δύο μηνών, δύναται να καταγγελθεί κατόπιν προηγούμενης έγγραφης προειδοποίησης του εργοδότη, ως εξής:
 
α) Για υπαλλήλους που έχουν υπηρετήσει από δύο (2) μήνες ως δέκα (10) χρόνια, απαιτείται προειδοποίηση ένας (1) μήνας πριν την απόλυση,
 
β) Για υπαλλήλους που έχουν υπηρετήσει από δέκα (10) χρόνια συμπληρωμένα ως δεκαπέντε (15) χρόνια, απαιτείται προειδοποίηση δύο (2) μηνών πριν την απόλυση
 
γ) Για υπαλλήλους που έχουν υπηρετήσει από δεκαπέντε (15) χρόνια συμπληρωμένα ως είκοσι (20) χρόνια , απαιτείται προειδοποίηση τριών (3) μηνών πριν την απόλυση
 
δ) Για υπαλλήλους που έχουν υπηρετήσει από είκοσι (20) χρόνια συμπληρωμένα και άνω, απαιτείται προειδοποίηση τεσσάρων (4) μηνών πριν τη λύση της σύμβασης ή της σχέσης εργασίας.
 
Εργοδότης ο οποίος δεν κάνει χρήση της δυνατότητας έγγραφης προειδοποίησης καταβάλλει στον απολυόμενο την αποζημίωση που προβλέπεται από τις οικείες διατάξεις των νόμων 2112/20 και 3198/55.
 
Εργοδότης που προειδοποιεί εγγράφως τον εργαζόμενο κατά τα ανωτέρω, καταβάλλει στον απολυόμενο την αποζημίωση, που προβλέπεται από τις οικείες διατάξεις της εργατικής νομοθεσίας για τα χρόνια εργασίας που έχει συμπληρώσει ο απολυόμενος, σε περίπτωση καταγγελίας κατόπιν προειδοποίησης.
 
2. Όταν η αποζημίωση λόγω καταγγελίας της σύμβασης εργασίας υπερβαίνει τις αποδοχές δύο (2) μηνών, ο εργοδότης υποχρεούται να καταβάλλει κατά την απόλυση μέρος της αποζημίωσης που αντιστοιχεί στις αποδοχές δύο μηνών. Το υπόλοιπο ποσό καταβάλλεται σε διμηνιαίες δόσεις κάθε μία από τις οποίες δεν μπορεί να είναι κατώτερη από τις αποδοχές δύο μηνών, εκτός και αν το ποσό που υπολείπεται για την εξόφληση του συνόλου της αποζημιώσεως είναι μικρότερο. Η πρώτη δόση καταβάλλεται την επομένη της συμπλήρωσης διμήνου από την απόλυση. Κάθε άλλη ρύθμιση που είναι αντίθετη με την παρούσα καταργείται.
 
 
1. Εργαζόμενοι μεγάλης ηλικίας των οποίων η σύμβαση εργασίας καταγγέλλεται και βρίσκονται σε στάδιο πριν τη συνταξιοδότηση, ανεξάρτητα αν πρόκειται για ομαδικές ή μεμονωμένες απολύσεις, εφόσον είναι αδύνατη η τοποθέτησή τους σε θέση εργασίας κατά τη διάρκεια της επιδότησης ανεργίας από τον ΟΑΕΔ έχουν το δικαίωμα της αυτασφάλισης, στην οποία υποχρεούται ο εργοδότης να συμμετέχει με :
 
 
 
2. Με απόφαση του Διοικητή του ΟΑΕΔ, μετά από γνώμη της Επιτροπής Διαχείρισης του ΛΑΕΚ, ο ΟΑΕΔ μπορεί να καλύπτει το λοιπό κόστος αυτασφάλισης των ασφαλισμένων της παρ.1.
 
3. Με σκοπό τη διατήρηση των θέσεων εργασίας των εργαζομένων ηλικίας 57-64 ετών, ο ΟΑΕΔ με απόφαση του Διοικητή του, μετά από γνώμη της Επιτροπής Διαχείρισης του ΛΑΕΚ, μπορεί να επιδοτεί έως είκοσι (20) τοις εκατό του κόστους των εργοδοτικών ασφαλιστικών εισφορών.
 
4. (α) Στις περιπτώσεις του άρθρου 2 του παρόντος, ο αριθμός των απολυομένων ηλικίας 55 έως 64 ετών, δεν μπορεί να υπερβαίνει το δέκα (10) τοις εκατό του συνολικού αριθμού των απολυομένων. Τυχόν κλάσμα στρογγυλοποιείται στον πλησιέστερο ακέραιο.
 
(β) Στις περιπτώσεις του άρθρου 2 του παρόντος, θα πρέπει να λαμβάνεται μέριμνα ώστε μεταξύ των απολυομένων να μην παραβιάζεται η αρχή της ίσης μεταχείρισης λόγω ηλικίας.
 
5. Με απόφαση του Υπουργού Εργασίας και Κοινωνικής Ασφάλισης ρυθμίζεται κάθε αναγκαία λεπτομέρεια εφαρμογής του παρόντος άρθρου.
 
 
1. Το κατώτατο ημερομίσθιο και ο κατώτατος μισθός, των νέων ηλικίας κάτω των 25 ετών, που εισέρχονται στην αγορά εργασίας για πρώτη φορά, καθορίζονται ως εξής:
 
α) Για τους νέους ηλικίας έως είκοσι ενός (21) ετών ποσοστό ογδόντα (80) τοις εκατό του κατωτάτου ορίου μισθού ή ημερομισθίου της οικείας συλλογικής ρύθμισης και σε περίπτωση που δεν υφίσταται τέτοια της Εθνικής Γενικής Συλλογικής Σύμβασης Εργασίας (Ε.Γ.Σ.Σ.Ε).
 
β) Για τους νέους ηλικίας από είκοσι ενός (21) ετών έως είκοσι πέντε (25) ετών ποσοστό ογδόντα πέντε (85) τοις εκατό του κατωτάτου ορίου μισθού ή ημερομισθίου της οικείας συλλογικής ρύθμισης και σε περίπτωση που δεν υφίσταται τέτοια της Εθνικής Γενικής Συλλογικής Σύμβασης Εργασίας (Ε.Γ.Σ.Σ.Ε).
 
Το υπολειπόμενο ποσό αναπλήρωσης του κατωτάτου ορίου μισθού ή ημερομισθίου των εδαφίων (α) και (β) και το αντίστοιχο ποσό ασφάλισης, δύναται να καταβάλλεται από τον Οργανισμό Απασχόλησης Εργατικού Δυναμικού (ΟΑΕΔ).
 
2. Στους ανωτέρω εργαζόμενους, καταβάλλονται και τα επιδόματα που προβλέπονται κάθε φορά από την οικεία συλλογική ρύθμιση ή από την Εθνική Γενική Συλλογική Σύμβαση Εργασίας (Ε.Γ.Σ.Σ.Ε).
 
 
4. Με απόφαση του Υπουργού Εργασίας και Κοινωνικής Ασφάλισης καθορίζονται, η διαδικασία, ο τρόπος καταβολής του ποσοστού αναπλήρωσης που χορηγείται από τον ΟΑΕΔ, η κάλυψη των ασφαλιστικών εισφορών του ποσοστού αναπλήρωσης και κάθε άλλη αναγκαία λεπτομέρεια.
 
 
Μεταξύ εργοδοτών και ατόμων που έχουν συμπληρώσει το 15ο έτος μέχρι και το 18ο έτος της ηλικίας τους, δύνανται να καταρτίζονται ειδικές συμβάσεις μαθητείας, μέχρι ενός (1) έτους, με σκοπό την απόκτηση δεξιοτήτων. Οι εν λόγω μαθητευόμενοι λαμβάνουν το εβδομήντα (70) τοις εκατό του κατώτατου ημερομισθίου ή μισθού της Εθνικής Γενικής Συλλογικής Σύμβασης Εργασίας ( Ε.Γ.Σ.Σ.Ε) και ασφαλίζονται στον κλάδο ασφάλισης ασθενείας σε είδος και 1% κατά του κινδύνου ατυχήματος. Όσοι δεν έχουν συμπληρώσει το 16ο έτος της ηλικίας τους, καθώς και όσοι φοιτούν σε γυμνάσια, λύκεια κάθε τύπου ή τεχνικές επαγγελματικές σχολές δημόσιες ή ιδιωτικές αναγνωρισμένες από το κράτος, δεν μπορεί να μαθητεύουν περισσότερο από έξι (6) ώρες την ημέρα και τριάντα (30) ώρες την εβδομάδα. Για τους έχοντες συμπληρώσει το 16ο έτος η μαθητεία δεν μπορεί να υπερβαίνει τις οκτώ (8) ώρες την ημέρα και τις σαράντα (40) την εβδομάδα. Απαγορεύεται η μαθητεία να πραγματοποιείται από την 22α ώρα μ.μ. έως και την 6η π.μ. Τα άτομα αυτά, με εξαίρεση τις διατάξεις για την υγεία και ασφάλεια των εργαζομένων, δεν υπόκεινται στις διατάξεις της εργατικής νομοθεσίας.
 
 
 
Οι πρώτες αντιδράσεις
Μετά την επίσημη ανακοίνωση του Π Δ του υπουργείου Εργασίας, η ΓΣΕΕ προέβη σε ανακοίνωσή της στην οποία αναφέρεται πως θα προσφύγει τόσο στα ελληνικά όσο και στα ξένα δικαστήρια καθώς και στο Διεθνές Γραφείο Εργασίας διότι, όπως υποστηρίζει η ΓΣΕΕ, το προεδρικό διάταγμα είναι εκτός από απαράδεκτο και αντισυνταγματικό. Επίσης επισημαίνει ότι το περιεχόμενο του ΠΔ ωχριά μπροστά στο μνημόνιο.
Και καταλήγει: "Δεν έχουμε τίποτα να αντιπροτείνουμε γιατί πολύ απλά αυτό το έκτρωμα δεν επιδέχεται καμιά διόρθωση και τροποποίηση παρά μόνο την συνολική απόρριψη. Η αγωνιστική και δυναμική απάντηση των εργαζόμενων θα «αποσταλεί» συστημένη στον Υπ. Εργασίας και στους Βιομήχανους".
Μία πρώτη αντίδραση υπήρχε και από το ΚΚΕ, θεωρείται βέβαιο πως θα υπάρξει και εντονότερη και αναμένεται. 
 
Από (Συμπλήρωσε το δικό σου e-mail)
Κείμενο
630?????????????????????
Να παίρνει κι ο Λοβέρδος 630 για να δίνει το καλό παράδειγμα! Πάτε να τους ξαναψηφίστε την άλλη φορά, πάτε΄, εγώ μια φορά πήγα το 2004 και δεν το ξανακάνω το λάθος. Είναι τέτοιος ο θυμός που βγάζω κάθε φορά που διαβάζω κάτι που όσο και να τους βρίζω δεν μου περνάει με τίποτα και στις μπουνιές να μπορούσα να τους πλακώσω αν τους έβρισκα πουθενα υποθετικά πάλι δεν ξέρω αν θα ήταν αρκετό. Ξετσίπωτοι, γελοίοι, άσχετοι, κλέφτες, απατεώνες, τοκογλύφοι, προδότες, όλα η λέξη συμμορία είναι ελάχιστη για να χαρακτηρίσει αυτούς που μας κυβερνάνε τόσα χρόνια.
Re: @alexandros
Μαζι σου κι εγω τα ιδια ακριβως σκεφτομαι, ομως μπορω να σου πω οτι μετανιωσα οσο τιποτα οτι δεν πηγα να ψηφισω στις τελευταιες εκλογες. Οχι οτι θα αλλαζα τιποτα μονος μου αλλα αν σαν εμενα κι εσενα υπηρχαν (που σιγουρα υπαρχουν) μερικες 10αδες χιλιαδες και ΔΕΝ ψηφιζαμε αυτους αλλα καποιους αλλους (με την προϋποθεση οτι οι αλλοι ειναι καποιο κομμα που μπαινει στη βουλη, αλλιως ειναι σα να ριχνουμε τις ψηφους μας στον 1ο) τοτε ισως αυτοι να ΜΗΝ ειχαν τη "δυναμη" να περασουν τετοια μετρα σημερα.
Πρεπει να απαιτησουμε παντως μια φορα σαν λαος να ξερριζωθει μια κυβερνηση που εκλεχτηκε στηριζομενη μονο και μονο σε ψεμματα και που αντι να δωσει 5 παιρνει (οχι 10 οπως παλιοτερα αλλά) 5000000000!
Η ψηφος ειναι η τελευταια δυναμη που μας εχει (?) απομεινει, ουτε διαδηλωσεις ουτε τιποτα δεν πιανει οπως βλεπεις. Αν δεν αλλαξει ριζικα το συστημα μας (που θα αλλαξει καποια στιγμη που θα φτασουμε στο απροχωρητο) δεν γινεται τιποτα.
Πάντως
ΝΕΟΣ ΝΟΜΟΣ
neow nomos
Ντροπή όχι σαυτούς αλλά σέμας που χουμε φτάσει σε τέτοιο επίπεδο αποχαύνωσης που τα δεχόμαστε όλα έτσι, σαν να μην έγινε τίποτα
Μια ερώτηση
ΠΟΛΥ ΣΩΣΤΑ ΜΕΤΡΑ????
Εγώ προτείνω επιπρόσθετα, οι απολυμένοι να βαζουν και από την τσέπη τους ένα μισθό (τουλάχιστον) σε περίπτωση απόλυσής τους.Για την ...εργοδοσία ρε γαμώτο!!!!Σπέρνετε ανέμους, σύντομα (πολύ σύντομα) θα θερίσετε θύελλες, ξεπουλημένα τομάρια, ανθρωπίδια, σκουπίδια.
.
Το παράδοξο είναι πως ολοι (κυριολεκτικά όλοι) βρίζουν και χλευάζουν τούς πολιτικούς, την ωρα που σε κάθε εθνικές εκλογές τα δυο μεγάλα κόμματα μαζεύουν το 70% των ψηφοφόρων, δηλαδή τούς 7 στούς 10!
Τυχαίο?Δεν νομίζω ;)
Σελίδα 1 από 1
Το ονομα σας
3000 χαρακτήρες ακόμα
Το News247.gr δέχεται την υποβολή σχολίων που προάγουν τη συζήτηση στα άρθρα του ή περιέχουν σχετικές πληροφορίες. Όλα τα σχόλια ελέγχονται τακτικά προκειμένου να τηρούνται τα κριτήρια της ιστοσελίδας. Σχόλια που περιέχουν ακατάλληλη γλώσσα, ύβρεις ή άσχετη πληροφορία δεν δημοσιεύονται. Αν νομίζετε ότι ένα σχόλιο είναι άσχετο ή ακατάλληλο, μπορείτε να το αναφέρετε στους συντάκτες του NEWS 247 χρησιμοποιώντας το σύνδεσμο «Αναφορά». Οι απόψεις που εκφράζονται στα σχόλια δεν αντιπροσωπεύουν τις απόψεις του News247.gr
TA ΤΕΛΕΥΤΑΙΑ NEA - Πολιτική

<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>&#xd;
 LE PROPOSTE | Pietro Ichino </title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>&#xd;
 LE PROPOSTE | Pietro Ichino </title>
						<author></author>
						<imprint>
							<publisher></publisher>
							<pubDate>2010-09-22 15:07:02.0</pubDate>
							<eAddress>http://www.pietroichino.it/?page_id=15</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="it"/>
			</langUsage>
			<textClass>
				<keywords>
					<keyTerm>pietro</keyTerm>
					<keyTerm>ichino</keyTerm>
					<keyTerm>pietro ichino</keyTerm>
					<keyTerm>ichino website</keyTerm>
					<keyTerm>pietro ichino website</keyTerm>
					<keyTerm>pietro ichino nullafacenti</keyTerm>
					<keyTerm>pietro ichino libro</keyTerm>
					<keyTerm>radio radicale</keyTerm>
					<keyTerm>lavoro</keyTerm>
					<keyTerm>pd</keyTerm>
					<keyTerm>partito democratico</keyTerm>
					<keyTerm>elezioni</keyTerm>
					<keyTerm>articolo 18</keyTerm>
					<keyTerm>diritto</keyTerm>
					<keyTerm>diritto del lavoro</keyTerm>
					<keyTerm>proposta elettorale</keyTerm>
					<keyTerm>lombardia</keyTerm>
					<keyTerm>senato</keyTerm>
					<keyTerm>trasparenza</keyTerm>
					<keyTerm>sindacato</keyTerm>
					<keyTerm>dipartimento studi del lavoro e del welfare</keyTerm>
					<keyTerm>studio legale</keyTerm>
					<keyTerm>studio legale associato ichino brughatelli</keyTerm>
					<keyTerm>premio tarantelli</keyTerm>
				</keywords>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/LAB_IT/1292.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">Questa pagina contiene, nella prima parte, le tre schede programmatiche utilizzate nel corso della campagna elettorale del febbraio-aprile 2008. Al termine di ciascuna scheda, in corsivo, sono sinteticamente indicati i risultati al 31 luglio 2009 dell’attività parlamentare svolta nel corso dei primi 15 mesi della legislatura. Nella seconda parte è sintetizzato il progetto per una drastica semplificazione e ricodificazione del diritto del lavoro (anche in funzione della universalizzazione del suo campo di applicazione), oggetto di tre disegni di legge che verranno presentati entro l’autunno 2009.</p>
			<p id="p2">I DETTAGLI TECNICI DELLE MIE PROPOSTE*</p>
			<p id="p3">Sommario:</p>
			<p id="p4">Premessa</p>
			<p id="p5">1. Per ridare orgoglio e prestigio alle amministrazioni pubbliche: trasparenza, valutazione e incentivi giusti</p>
			<p id="p6">2. Per la riforma del diritto del lavoro: tutti a tempo indeterminato, con un contratto più flessibile e meno costoso, ma con maggiore sicurezza nel caso di perdita del posto</p>
			<p id="p7">3. Per la riforma del sistema della rappresentanza sindacale e della contrattazione: il sindacato come intelligenza collettiva dei lavoratori</p>
			<p id="p8">SECONDA PARTE - il progetto per la semplificazione e l’ampliamento del campo di applicazione dell’ordinamento giuslavoristico</p>
			<p id="p9">1. Il nuovo diritto sindacale in 16 articoli</p>
			<p id="p10">2. L’intero diritto del rapporto individuale di lavoro in 47 articoli</p>
			<p id="p11">3. Il progetto per mettere in comunicazione una grande offerta latente di lavoro non professionale con una grande domanda latente di servizi alle persone, alle famiglie e alle comunità urbane</p>
			<p id="p12">Premessa</p>
			<p id="p13">- Le proposte che seguono sono ispirate all’idea di una trasformazione profonda, ma possibile, niente affatto utopistica, del sistema di protezione del lavoro nel nostro Paese. Penso a un’Italia nella quale, come nel nord-Europa, i lavoratori non abbiano paura del mercato del lavoro, ma al contrario trovino in esso la libertà effettiva di scelta; che significa maggiore forza contrattuale. E’ questa la migliore protezione della libertà, dignità e sicurezza di ciascuno; ma è solo in parte alternativa alle protezioni tradizionali: con esse può coniugarsi in molti modi.</p>
			<p id="p14">-</p>
			<p id="p15">1. Per ridare orgoglio e prestigio alle amministrazioni pubbliche: trasparenza, valutazione e incentivi giusti</p>
			<p id="p16">- Propongo che – sulla scorta delle migliori esperienze dei Paesi nord-europei – in tutte le amministrazioni, soprattutto dove non possono o non devono essere attivati meccanismi di mercato, venga creata una rete di valutatori indipendenti dal potere politico e dalla dirigenza, con una agenzia nazionale che ne promuova il buon funzionamento e ne garantisca la libertà da condizionamenti indebiti.</p>
			<p id="p17">- applicare tutte le tecniche oggi disponibili per misurare e valutare efficienza e produttività di ciascuna struttura;</p>
			<p id="p18">- garantire la trasparenza totale: tutti i dati inerenti al funzionamento delle amministrazioni e agli obiettivi assegnati a ciascun dirigente devono essere immediatamente accessibili in rete;</p>
			<p id="p19">- stimolare e agevolare la valutazione degli osservatori qualificati (stampa specializzata, associazioni degli utenti, ricercatori universitari) e realizzare un incontro periodico pubblico, la public review per il confronto tra valutazione interna e valutazione esterna;</p>
			<p id="p20">– dovunque possibile attivare sistemi di rilevazione della valutazione da parte dei cittadini/utenti della qualità del servizio;</p>
			<p id="p21">- vigilare contro l’ingerenza indebita dei politici nella gestione, offrendo una sponda solida ai dirigenti più corretti e professionalmente dotati che vi si oppongono;</p>
			<p id="p22">- far sentire il più possibile e con ogni mezzo ai politici e ai dirigenti delle strutture pubbliche il fiato dell’opinione pubblica sul collo.</p>
			<p id="p23">Il 5 giugno 2008 ho presentato il disegno di legge n. 746, recante anche le firme di Anna Finocchiaro, Enrico Morando e Tiziano Treu, e di numerosi altri senatori Pd sulla trasparenza, la valutazione e il benchmarking comparativo nelle amministrazioni pubbliche. Una parte assai rilevante dei contenuti di questo progetto è stata recepita nel disegno di legge approvato definitivamente nel febbraio 2009 (ora legge n. 15/2009). Il 18 dicembre 2008 ho poi presentato il disegno di legge (anche questo recante le firme di tutto l’Ufficio di Presidenza del Gruppo PD del Senato) per la trasparenza dei redditi e dei patrimoni dei politici. Tutti i documenti relativi a queste iniziative legislative sono agevolmente reperibili attraverso il Portale della trasparenza e della valutazione nelle amministrazioni pubbliche</p>
			<p id="p24">-</p>
			<p id="p25">2. Per la riforma del diritto del lavoro: tutti a tempo indeterminato, con un contratto più flessibile, ma con maggiore sicurezza nel caso di perdita del posto</p>
			<p id="p26">- Propongo di promuovere una grande intesa tra lavoratori e imprenditori, nella quale questi ultimi rinunciano al lavoro precario in cambio di un contratto di lavoro a tempo indeterminato reso più flessibile con l’applicazione di una tecnica di protezione della stabilità diversa da quella attuale per i licenziamenti dettati da motivo economico-organizzativo.</p>
			<p id="p27">- d’ora in poi tutti i nuovi rapporti di lavoro, esclusi soltanto quelli stagionali o puramente occasionali, si costituiscono con un contratto a tempo indeterminato, che si apre con un periodo di prova di sei mesi;</p>
			<p id="p28">- la contribuzione previdenziale viene rideterminata in misura uguale per tutti i nuovi rapporti, sulla base della media ponderata della contribuzione attuale di subordinati e parasubordinati; una fiscalizzazione del contributo nel primo anno per i giovani, le donne e gli anziani determina la riduzione del costo al livello di un rapporto di lavoro a progetto attuale; la semplificazione degli adempimenti riduce drasticamente i costi di transazione;</p>
			<p id="p29">- dopo il periodo di prova, si applica la protezione prevista dall’articolo 18 dello Statuto per il licenziamento disciplinare e contro il licenziamento discriminatorio, per rappresaglia, o comunque per motivo illecito;</p>
			<p id="p30">- in caso di licenziamento per motivi economici od organizzativi, invece, il lavoratore riceve dall’impresa un congruo indennizzo che cresce con l’anzianità di servizio;</p>
			<p id="p31">- viene inoltre attivata un’assicurazione contro la disoccupazione, di livello scandinavo: durata pari al rapporto intercorso con limite massimo di quattro anni, con copertura iniziale del 90% dell’ultima retribuzione, decrescente di anno in anno fino al 60%), condizionata alla disponibilità effettiva del lavoratore per le attività mirate alla riqualificazione professionale e alla rioccupazione;</p>
			<p id="p32">- l’assicurazione e i servizi collegati, affidati ad enti bilaterali, sono finanziati interamente a carico delle imprese (con un contributo il cui costo medio è stimato intorno allo 0,5% del monte salari): più rapida è la ricollocazione del lavoratore licenziato, più basso è il costo del sostegno del reddito per l’impresa: donde un forte incentivo economico all’efficienza dei servizi di outplacement;</p>
			<p id="p33">- il compito del giudice è limitato a controllare, su eventuale denuncia del lavoratore, che il licenziamento non sia in realtà dettato da motivi illeciti (per esempio: licenziamento squilibrato a danno di persone disabili, donne, lavoratori sindacalizzati, ecc.); il “filtro” dei licenziamenti per motivo economico è costituito invece essenzialmente dal suo costo per l’impresa; costo che la legge o il contratto collettivo stabiliscono in misura tanto più alta quanto maggiore è il livello di stabilità che si vuol garantire.</p>
			<p id="p34">-</p>
			<p id="p35">3. Per la riforma del sistema della rappresentanza sindacale e della contrattazione collettiva</p>
			<p id="p36">- Occorre innanzitutto una riforma della rappresentanza sindacale nei luoghi di lavoro, che consenta di individuare il sindacato o coalizione sindacale che raccoglie la maggioranza dei consensi, al livello aziendale e ai livelli superiori fino a quello nazionale. A questo sindacato o coalizione viene attribuito il potere di stipulare contratti collettivi con efficacia generale nell’ambito di sua competenza.</p>
			<p id="p37">-</p>
			<p id="p38">SECONDA PARTE</p>
			<p id="p39">Il progetto per la semplificazione e l’ampliamento del campo di applicazione dell’ordinamento giuslavoristico: il nuovo diritto sindacale in 16 articoli e l’intero diritto del rapporto individuale di lavoro in 49 articoli!</p>
			<p id="p40">Il secondo anno della mia attività parlamentare si è aperto con la pubblicazione e discussione - in seno al Pd e con gli elettori - di un ambizioso progetto dedicato:</p>
			<p id="p41">RIFERIMENTI BIBLIOGRAFICI</p>
			<p id="p42">Alcuni articoli e saggi nei quali queste proposte sono argomentate più approfonditamente possono essere letti o scaricati dalle sezioni “Editoriali” e “Saggi” di questo sito. I libri sono indicati, con i riferimenti bibliografici necessari, nella parte finale della sezione “Chi sono”; tra quelli destinati al pubblico più largo segnalo: “Il lavoro e il mercato” , 1996; “ A che cosa serve il sindacato?” , 2005-2007; “ I nullafacenti” , 2006-2008. Tra i saggi: “Che cosa impedisce ai lavoratori di scegliersi l’imprenditore” .</p>
		</body>
	</text>
</cesDoc>
<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>Lavoroprevidenza.com - Osservatorio di Diritto del Lavoro e della Previdenza Sociale</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>Lavoroprevidenza.com - Osservatorio di Diritto del Lavoro e della Previdenza Sociale</title>
						<author></author>
						<imprint>
							<publisher></publisher>
							<pubDate>2010-09-22 16:32:30.0</pubDate>
							<eAddress>http://www.lavoroprevidenza.com/stampa_articolo.asp?id=2579</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="it"/>
			</langUsage>
			<textClass>
				<keywords>
					<keyTerm>lavoro</keyTerm>
					<keyTerm>previdenza</keyTerm>
					<keyTerm>notizie</keyTerm>
					<keyTerm>lavoroprevidenza</keyTerm>
					<keyTerm>legge</keyTerm>
					<keyTerm>diritto</keyTerm>
					<keyTerm>lavoratori</keyTerm>
					<keyTerm>sindacato</keyTerm>
				</keywords>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/LAB_IT/9977.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">Presentazione</p>
			<p id="p2">È stato presentato a Roma il 2 febbraio 2009 presso la Sala della Lupa a Montecitorio il rapporto: “Il lavoro che cambia”, iniziativa interistituzionale promossa dal CNEL in collaborazione con la Camera dei Deputati e il Senato della Repubblica.</p>
			<p id="p3">Il rapporto evidenzia che i cambiamenti vertiginosi che hanno trasformato la società moderna hanno coinvolto in misura massiccia anche il lavoro. Infatti è cambiata la cultura del lavoro. È cambiata l´organizzazione del lavoro.</p>
			<p id="p4">Questi alcuni dei temi analizzati nell´indagine:</p>
			<p id="p5">Il Rapporto del Cnel sul lavoro che cambia</p>
			<p id="p6">Trasformazioni del contesto</p>
			<p id="p7">Il processo che forse esprime più di ogni altro le novità degli ultimi decenni è l’intreccio tra cambiamenti nelle dinamiche della popolazione e modificazione del lavoro.</p>
			<p id="p8">Il rapporto analizza le principali modificazioni demografiche intervenute (tendenze della mortalità, miglioramento della salute degli individui, invecchiamento della popolazione, evoluzione delle strutture familiari ecc.) ed approfondisce i fenomeni più importanza dell’ultimo ventennio, vale a dire l’evoluzione della mobilità e la crescita dell’immigrazione.</p>
			<p id="p9">Cambiamento e conferme nel lavoro italiano</p>
			<p id="p10">La quantità e il tipo di lavori offerti e richiesti nel Paese sono strettamente correlati con i processi evolutivi della popolazione. Lavoro dei giovani, delle donne, degli anziani, degli immigrati, accordo e contrapposizione tra lavoro ed esigenze familiari, sono tutti capitoli importanti della “grande trasformazione” che abbiamo davanti.</p>
			<p id="p11">Infatti, il prolungamento della durata della vita, il rallentamento delle nascite, la trasformazione dell’Italia da paese di emigrazione a paese di immigrazione, la ripresa delle migrazioni interne dal Sud al Centro-Nord, sono fatti che (cumulandosi con altri eventi, per es. le innovazioni tecniche ed organizzative e la diffusione del benessere), spiegano molti dei cambiamenti relativi al lavoro.</p>
			<p id="p12">A tutto questo si aggiunga la crescente dimensione internazionale dell’economia e degli scambi, che oggi si presenta con caratteristiche nuove per almeno tre motivi:</p>
			<p id="p13">• lo sviluppo di un capitalismo finanziario;</p>
			<p id="p14">• l’apporto delle tecnologie informatiche e della comunicazione;</p>
			<p id="p15">• l’irrompere sulla scena di nuovi paesi (come Cina, India e Brasile).</p>
			<p id="p16">I lavori temporanei e le transizioni verso il lavoro stabile</p>
			<p id="p17">L’indagine si propone:</p>
			<p id="p18">di valutare la consistenza del lavoro temporaneo nel nostro Paese, una tipologia di rapporto di lavoro che negli ultimi 15 anni si è molto sviluppata in Italia, ma che oggi rappresenta, nel complesso, una percentuale del lavoro dipendente molto simile alla media europea;</p>
			<p id="p19">di valutare il ruolo che il lavoro temporaneo svolge nel funzionamento del mercato del lavoro, nonché le difficoltà che incontrano i lavoratori temporanei a transitare ad un lavoro a tempo indeterminato.</p>
			<p id="p20">Offerta di lavoro e occupazione femminile</p>
			<p id="p21">La partecipazione delle donne al lavoro (anche se molto aumentata negli ultimi anni) è la più bassa dell’Unione Europea, il che è dovuto soprattutto allo scarso tasso di occupazione delle donne poco istruite (in particolare nel Mezzogiorno).</p>
			<p id="p22">Ancora poco diffuso è il part-time, che pure ha contribuito non poco al recente aumento dell’occupazione delle donne meno istruite. Molto frequente è invece l’abbandono del lavoro delle madri (per la difficoltà di conciliare lavoro e cura dei figli, anche se in ciò non è trascurabile l’aiuto dei nonni).</p>
			<p id="p23">L’occupazione dipendente è cresciuta più di quella indipendente, ove sono crollate le coadiuvanti e aumentate le professioniste e le atipiche.</p>
			<p id="p24">Il gender pay gap (o differenziale retributivo di genere) è apparentemente ridotto, ma la reale penalizzazione retributiva non differisce da quella media europea e dipende in gran parte da un effetto di discriminazione.</p>
			<p id="p25">Salute e sicurezza nei luoghi di lavoro</p>
			<p id="p26">La situazione italiana sconta un grave deficit di conoscenza, che riguarda soprattutto i fattori di rischio da cui hanno origine patologie correlate all’attività lavorativa.</p>
			<p id="p27">Anche i raffronti internazionali confermano che l’Italia, ormai da molti anni, sembra incapace di abbattere significativamente la frequenza degli eventi infortunistici, segnatamente quelli più gravi e mortali.</p>
			<p id="p28">Per di più, si evidenziano altre situazioni particolarmente critiche, fra cui:</p>
			<p id="p29">la maggiore esposizione al rischio per chi opera nelle imprese di minore dimensione;</p>
			<p id="p30">la difficile condizione delle lavoratrici e dei lavoratori immigrati;</p>
			<p id="p31">la situazione relativa alle forme contrattuali non standard;</p>
			<p id="p32">il numero delle morti causate da malattie professionali.</p>
			<p id="p33">Il principale ostacolo da rimuovere è di ordine culturale e politico: occorre, infatti, mettere in primo piano, nelle agende delle relazioni sindacali e politiche, il tema del miglioramento delle condizioni di lavoro ed organizzare sistemi efficaci di prevenzione e di governance.</p>
			<p id="p34">Il lavoro minorile: esperienze e problematiche di stima</p>
			<p id="p35">Il tema del lavoro minorile è affrontato in una prospettiva nazionale e internazionale, per gli aspetti legislativi e quelli conoscitivi, per quelli teorici e definitori e per quelli di quantificazione.</p>
			<p id="p36">Sono passate in rassegna le leggi e le convenzioni che regolano la posizione dei minori che lavorano, nonché le definizioni e le metodologie che in sede internazionale sono state offerte per giungere ad una quantificazione del fenomeno su scala globale.</p>
			<p id="p37">Sono messi in luce gli aspetti che legano il lavoro minorile e la povertà; si esaminano le fonti amministrative esistenti che permettono di monitorare almeno in parte l’evoluzione dell’occupazione dei minori ed è presentato un approfondimento sulle caratteristiche demo-sociali e reddituali dei minori di 15 anni che lavorano nella pubblicità e nello spettacolo (uno dei pochi segmenti di lavoro minorile consentito in Italia).</p>
			<p id="p38">Il rapporto si conclude con una proposta di realizzare nel nostro Paese di un Sistema informativo statistico del lavoro minorile che consenta una valutazione delle politiche da realizzare e una programmazione mirata degli interventi.</p>
			<p id="p39">Fonte: CNEL - Consiglio Nazionale dell´Economia e del Lavoro</p>
			<p id="p40">Redazione internet - Ivana Madonna ( i.madonna@governo.it)</p>
		</body>
	</text>
</cesDoc>
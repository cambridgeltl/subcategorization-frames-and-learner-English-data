autore:
pagine: 288
Scopo di questo volume è quello di fornire, con un'esposizione chiara e concisa, un quadro completo e aggiornato della disciplina del rapporto di impiego presso le le aziende private e le amministrazioni pubbliche. L'opera è rivolta principalmente a quanti si preparano a sostenere prove concorsuali, anche se può rappresentare un valido testo di consultazione e aggiornamento.
Il libro è suddiviso in due Parti.
La prima è dedicata ai fondamenti della disciplina del lavoro subordinato (fonti, nozione di lavoro subordinato e differenze con il lavoro autonomo, parasubordinazione, contratto individuale di lavoro) e all'organizzazione del mercato del lavoro (collocamento privato e pubblico, agenzie per il lavoro, procedure di assunzione, appalto, distacco e somministrazione di lavoro). Segue una trattazione degli istituti del rapporto interprivato di lavoro (inquadramento del lavoratore, retribuzione, orario di lavoro, licenziamento, CIG e mobilità etc.), dei contratti speciali di lavoro e della tutela dei diritti del lavoratore (con particolare riguardo alla vigilanza).
La seconda, invece, è dedicata all'analisi della disciplina del pubblico impiego, da sempre oggetto di una continua e spesso contraddittoria produzione normativa, che rende estremamente complessa la materia e crea numerose difficoltà anche all'operatore giuridico, costretto a districarsi in un labirinto di disposizioni legislative, regolamentari e contrattuali.
IL LAVORO PRIVATO: Nozione ed evoluzione del diritto del lavoro - Il lavoro subordinato - Il contratto di lavoro subordinato e la costituzione del rapporto - Somministrazione di lavoro, appalto, distacco e trasferimento d'azienda - Tutela del lavoro minorile e della genitorialità nel rapporto di lavoro. Parità di genere e divieto di ogni tipo di discriminazione - La prestazione di lavoro e gli altri elementi  caratterizzanti la posizione del lavoratore - Il luogo e la durata della prestazione di lavoro - L'obbligo della retribuzione e gli altri elementi caratterizzanti la posizione del datore - La sospensione del rapporto di lavoro e tutela dei lavoratori in determinate circostanze attinenti l'impresa - La cessazione del rapporto di lavoro - I rapporti di lavoro speciali - La tutela dei diritti del lavoratore -  Cenni di diritto sindacale - La vigilanza in materia di lavoro e legislazione sociale. IL LAVORO PUBBLICO: Il rapporto di pubblico impiego - Struttura amministrativa ed inquadramento del personale - I diritti degli impiegati - Obblighi e responsabilità degli impiegati - Attuazione del rapporto di lavoro - Le modificazioni del rapporto di impiego - Estinzione del rapporto di lavoro - La giurisdizione nel pubblico impiego - La previdenza dei dipendenti statali.
Esselibri S.p.A. - P.IVA 05701350638

Il feed-RSS ti terrà aggiornato sulle novità di Modus. Iscriviti!
Entro dieci anni i rifiuti da apparecchiature elettroniche aumenteranno in modo esponenziale nei Paesi in via di sviluppo. In India solo i rottami provenienti dai computer cresceranno del 500 per cento entro il 2020 rispetto ai livelli del 2007 e fino al 400 per cento in Cina e in Sud Africa. A rivelarlo è un rapporto pubblicato dall’Unep , il Programma delle Nazioni Unite per l’ambiente, che lancia l’allarme: l’e-waste, e cioè telefonini, stampanti, televisori, frigoriferi e altri elettrodomestici non più in uso, aumenta al ritmo di 40 milioni di tonnellate all’anno. E quando viene smaltita in modo inappropriato, bruciata alla ricerca di materiali pregiati come rame e oro, produce pericolose tossine.
Il più grande produttore di spazzatura tecnologica del mondo sono gli Stati Uniti con 3 milioni di tonnellate annue, subito seguiti dalla Cina, con 2,3 milioni di tonnellate. «Questo rapporto mostra quanto sia urgente stabilire processi ambiziosi e regolamentati per la raccolta e la gestione dei rifiuti da apparecchiature elettroniche - ha dichiarato Achim Steiner, direttore esecutivo dell’Unep - attraverso la creazione di grandi strutture efficienti in Cina. Ma la Cina non è l’unica ad affrontare una sfida seria. Per evitare i danni ambientali e i problemi di salute conseguenti, India, Brasile, Messico e altri non devono lasciare che il riciclaggio dei rifiuti finisca nelle mani del settore illegale». La relazione raccomanda anche di trasportare alcune tipologie di rifiuti, come i circuiti e le batterie, nei paesi più sviluppati, che sono meglio attrezzati per smaltirle correttamente.
PP
E nessuno che ha risposte convincenti.
2. umberto ha scritto:
Se è vero che il riciclaggio è alla base del sistema naturale, dove non esistono scarti, è sconfortante vedere come l’Uomo, ignorando i processi naturali, stia rovinando il Mondo con una grande quantità di rifiuti.
Commenta l'articolo
I campi contrassegnati dall'asterisco * sono obligatori.
Per inserire il Commento scrivi i 5 caratteri riportati nell'immagine. Possono essere numeri da 0..9 o lettere A..F, alla fine click sul tasto Invia.
Se non riesci a leggere l'immagine generane un'altra

Cerca
pubblicato: giovedì 04 marzo 2010 da Marina
In pratica, dice la Corte di Giustizia europea:
Nella regione Campania, i quantitativi ingenti di rifiuti ammassati nelle strade, nonostante l’assistenza di altre regioni italiane e delle autorità tedesche, dimostrano un deficit strutturale di impianti, cui non è stato possibile rimediare. L’Italia ha peraltro ammesso che, alla scadenza del termine stabilito nel parere motivato, gli impianti esistenti e in funzione nella regione erano ben lontani dal soddisfare le sue esigenze reali.
Insomma anche i comitati cittadini che spontaneamente sorsero per aiutare a gestire l’emergenza sostenevano che non era sufficiente né sano aprire discariche come quella di Chiaiano o Ferrandelle e andarci a seppellire i rifiuti tal quale. L’occasione, poi persa, poteva essere usata per costruire davvero una filiera per la gestione dei rifiuti in Campania.
E in merito alla tutela della salute e alla protezione dell’ambiente, la Corte fa sapere:
L’Italia ha affermato che la gestione dei rifiuti nella regione Campania non ha avuto conseguenze pregiudizievoli per l’ambiente e per la salute umana. La Corte rammenta che, se è vero che la direttiva fissa obiettivi di protezione dell’ambiente e di tutela della salute umana, essa non specifica il contenuto concreto delle misure che devono essere adottate e lascia agli Stati membri un certo potere discrezionale. Per quanto riguarda quest’ultimo obiettivo, la Corte precisa tuttavia che esso ha una funzione preventiva nel senso che gli Stati membri non devono esporre la salute umana a pericolo nel corso di operazioni di recupero e smaltimento dei rifiuti.
Insomma, L’Italia per risolvere l’emergenza rifiuti ha pensato bene di raccogliere la spazzatura dalle strade, di impilarla in ecoballe raccolta di rifiuti tal quale o di sversarli sempre tal quale nelle discariche adottando perciò la politica di spostare la polvere sotto il tappeto. La Corte insiste sul fatto che non bastano discariche e termovalorizzatori ma che è necessaria per ogni tipo di rifiuto una rete di raccolta e smaltimento.
Argomenti Simili
PUBBLICITÀ
Commenta questo articolo
Registrati per riservare il tuo nickname preferito su tutti i blog di Blogo e per caricare il tuo avatar. Se sei già registrato, effettua il login per usare il tuo nickname.
Nome (richiesto):
URL del vostro sito (opzionale):
Volete salvare le informazioni per la prossima volta?
Si
Anteprima del commento
Ricevi anche le notizie degli altri blog del network:
Per informazioni pubblicitarie e progetti speciali su ecoblog contattare la concessionaria esclusiva DadaAd .
Destinatari:

<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>Ungheria, i fanghi tossici minacciano il Danubio - Tg24 - Sky.it</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>Ungheria, i fanghi tossici minacciano il Danubio - Tg24 - Sky.it</title>
						<author></author>
						<imprint>
							<publisher></publisher>
							<pubDate>2010-12-16 08:40:17.0</pubDate>
							<eAddress>http://tg24.sky.it/tg24/mondo/2010/10/07/ungheria_fanghi_tossici_paura_danubio.html</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="it"/>
			</langUsage>
			<textClass>
				<keywords>
					<keyTerm>ungheria</keyTerm>
					<keyTerm>disastri ambientali</keyTerm>
					<keyTerm>rifiuti tossici</keyTerm>
					<keyTerm>07-10-2010</keyTerm>
					<keyTerm>tg24</keyTerm>
					<keyTerm>mondo</keyTerm>
				</keywords>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/ENV_IT/48060.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">Ungheria, i fanghi tossici minacciano il Danubio</p>
			<p id="p2">I rifiuti fuoriusciti da un bacino di contenimento hanno raggiunto un braccio meridionale del secondo fiume più lungo d'Europa. Si teme per l'ecosistema</p>
			<p id="p3">07 ottobre, 2010</p>
			<p id="p4">Il fiume di residui tossici che ha inondato 40 chilometri quadrati nel sud-ovest dell'Ungheria i primi giorni di ottobre ha raggiunto il Mosoni-Danubio, un braccio meridionale del Danubio. Lo ha annunciato nella mattinata del 7 ottobre la protezione civile ungherese: ora si teme per l'ecosistema del secondo fiume più lungo d'Europa.</p>
			<p id="p5">Il portavoce Tibor Dobson ha spiegato che l'ondata ha raggiunto il braccio, che si stacca dal Danubio vicino al confine tra Ungheria, Slovacchia e Austria. Dobson ha sottolineato che le squadre d'intervento stanno cercando di ridurre il contenuto alcalino dell'ondata, che aveva ancora un ph 9 (il livello normale è tra 6 e 8) quando ha raggiunto l'affluente Raba all'alba.</p>
			<p id="p6">Il fango rosso che ha raggiunto il lungo fiume d'Europa ne starebbe minacciando l'ecosistema.</p>
			<p id="p7">Il fiume di liquami ha già ucciso pesci nel fiume Marcal. Il Marcal (affluente del Raba, che a sua volta si getta nel Mosoni-Danubio) è stato il primo corso d'acqua a essere investito dall'ondata, fuoriuscita lunedì 4 ottobre da un bacino di contenimento in una fabbrica di alluminio. Dobson ha sottolineato che "l'ecosistema del fiume è stato condannato a morte a causa del valore troppo alto del ph del fango rosso", l'obiettivo ora è "salvare il Danubio e il Raba". Per ora non si sono registrate nuove morie di pesci nè nel Raba nè nel Mosoni-Danubio.</p>
			<p id="p8">Il premier ungherese Viktor Orban ha dichiarato che non si può vivere nella zona del disastro, annunciando che farà circondare e isolare le zone maggiormente contaminate.</p>
			<p id="p9">Bookmark con:</p>
			<p id="p10">Modificala subito con una nuova combinazione di almeno 8 caratteri, tra lettere e numeri, diversi tra loro.</p>
			<p id="p11">Nuova Password:</p>
		</body>
	</text>
</cesDoc>
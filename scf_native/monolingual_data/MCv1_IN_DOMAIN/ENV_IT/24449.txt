Il mondo delle bioenergie in Lombardia. Dove, come e soprattutto perchè.
Stavo cercando qualche informazione qua e là su internet e mi sono stupita di quanta confusione ci sia a proposito delle bioenergie.
Cerchiamo di fare un po’ di chiarezza e di vedere come procedono le cose in questo senso in Lombardia.
Dunque, le biomasse sono fonti di energia di origine animale e vegetale. Per esempio legna, vegetali (anche in forma di scarto), liquami animali, batteri, alghe, scarti di macellazione, scarti di pescherie, e così via.
Dal trattamento di questi scarti possono essere ottenuti i biocombustibili e il biogas.
I biocombustibili possono essere oleosi o alcoli.
Quelli oleosi (biodiesel) provengono da semi di colza, soia e girasole. Quelli alcoli (bioetanolo) derivano invece dalla fermentazione di diversi prodotti agricoli ricchi di carboidrati e zuccheri quali i cereali (mais, sorgo, frumento, orzo), le colture zuccherine (bietola e canna da zucchero), frutta, patata e vinacce, e possono essere utilizzati nei motori che utilizzano benzina.
I combustibili ottenuti in questo modo sono molto meno inquinanti di quelli fossili e soprattutto sono rinnovabili poiché derivano da colture annuali o comunque rinnovabili in tempi molto brevi.
Nonostante ciò ci sono tanti aspetti che vanno discussi a proposito dei biocarburanti, leggetevi il nostro articolo a proposito ! Solamente per citarne uno, il problema dell’inevitabile aumento delle materie prime, se iniziamo ad utilizzare campi normalmente adibiti a colture commestibili per farne biocarburanti...
Per quanto riguarda il biogas, esso viene ottenuto dalla digestione o fermentazione anaerobica (cioè in assenza di ossigeno) dei rifiuti vegetali e liquami di origine animale.
Il biogas può essere usato come carburante, combustibile per il riscaldamento e per la produzione di energia elettrica. Anche dai rifiuti raccolti nelle città (l’umido, per intenderci) si può ricavare biogas per ricavarne energia.
Soffermiamoci sul biogas. Grande opportunità da cogliere per i nostri agricoltori!
Esso è una fonte di energia estremamente utile ed estremamente vantaggiosa, in termini di efficienza energetica e di risparmio/ottimizzazione delle risorse!
Per quanto riguarda l’utilizzo di biomasse di scarto provenienti dalle aziende agricole, la Lombardia in questo campo è decisamente in prima linea in Italia.
Grazie al sostegno della regione, dal 2002 al 2006 in Lombardia sono stati realizzati circa 400 impianti per lo stoccaggio degli effluenti d’allevamento, che si aggiungono ai 600 costruiti grazie ad altre misure.
Negli ultimi 2-3 anni, poi, nella nostra regione sono stati finanziati circa 45 impianti per la produzione di biogas, di cui una ventina è in fase di attivazione.
Solo nel 2006, ne sono stati avviati 12, di cui 5 in provincia di Cremona, 3 nel Lodigiano e uno in ognuna delle province di Brescia, Mantova, Milano e Pavia.
Per quest’anno altri 4 nuovi impianti stanno per partire (uno a Brescia e a Mantova e due a Pavia), per un totale di 12,18 MegaWatt elettrici in Lombardia.
Ma i progetti della Regione sono più ambiziosi: si auspica di arrivare a contare 220 MW di potenza elettrica installata.
Tutte le aziende zootecniche hanno a disposizione una materia prima gratuita e abbondante: i reflui dei loro allevamenti.
Un tempo scarti di lavorazione difficili ed onerosi da stoccare, possono diventare una ricchezza, se ben gestiti, per alimentare un impianto di biogas che, attraverso la digestione anaerobica in vasche di fermentazione, elimina tutta una serie di possibili caratteristiche negative (odore, dispersione di gas serra in atmosfera, precursori di polveri sottili), mentre crea un prodotto più stabile, migliore sotto il profilo agronomico, e un reddito con un investimento accettabile.
Un invito agli agricoltori... siate innovativi e competitivi e, soprattutto siate consapevoli delle enormi quantità di risorse energetiche che avete a disposizione, e che potrebbero permettervi di condurre la vostra attività a costi energetici pari a zero (anzi, rivendendo l’energia in eccesso!!).
Questo indirizzo e-mail è protetto dallo spam bot. Abilita Javascript per vederlo.
Commenti
Buongiorno Dario,
Per richiedere un preventivo può contattare il nostro ufficio tecnico a info(at)yesco.it
Saremo lieti di approfondire con lei il progetto per poterle poi fornire un'offerta.
Cordiali saluti
voglio realizzare un impianto biogas a secco da 1 mw in prov brescia,potete farmi un preventivo?grazie
un regalo importante per le persone importanti
tanti piccoli regali a tutti gli amici
dei regali che siano anche solidali ed ecologici
non faccio regali
Ricerca per tag
Martedì 14 Dicembre 2010 11:45
RISORSE UTILI
20013 Magenta (Mi)

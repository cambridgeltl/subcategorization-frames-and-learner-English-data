30 settembre 2009
Oggi è la l' 8a Giornata mondiale contro l'incenerimento dei rifiuti promossa da GAIA (Global Alliance International Alternative).
Il nostro pensiero va ai bambini e alle persone che sono decedute a causa delle malattie provocate dalle nanopolveri da incenerimento dei rifiuti.
VENERDI’ 2 OTTOBRE 2009
Interventi:
– Promotore nel mondo della Strategia Rifiuti Zero
· prof. ENZO FAVOINO – Scuola Agraria del Parco di Monza
– Esperto internazionale di compostaggio
Nel corso dell’incontro verranno fornite informazioni sulla “Vertenza CIP6” ovvero la richiesta di risarcimento di una quota della nostra bolletta di energia elettrica impiegata dallo Stato per sovvenzionare inceneritori ed affini, nel periodo intercorso fra il 2004 e il 2007.
Palermo 3 ottobre ore 9:30
Palazzo delle Aquile-Sala delle Lapidi-Piazza Pretoria
Strategia Rifiuti Zero 2020: Mai più emergenza! 
Verso un nuovo piano regionale
Interventi di Paul Connett, Enzo Favoino, Francesco Truglio, D.Michelon e M.Quagliana, Paolo Garelli e Gabriele Dulcetta
DIO RICICLA, IL DIAVOLO BRUCIA. ALTERNATIVE ECOSOSTENIBILI ALL'INCENERIMENTO DEI RIFIUTI
relatore: PAUL CONNETT, PROFESSORE EMERITO DI CHIMICA AMBIENTALE presso la St. LAWRENCE UNIVERSITY di NEW YORK fondatore della Rete Mondiale “RIFIUTI ZERO”.
REFERENTE: MEET UP "GRILLI DELLE 100 MASSERIE" CRISPIANO-TARANTO
Verrà inoltre presentata dall'associazione  DIRITTO AL FUTURO  la campagna "CIP6 O CI FAI"
(Rimborso del 7% della bolletta elettrica dal 2001 al 2007)
ore 17:00 MARTEDI' 29 SETTEMBRE 2009 - Salone di Rappresentanza della Provincia di Taranto - Via Anfiteatro 1, Taranto, ingresso libero
Roma, 28 set. - (Adnkronos) - "Il Festival Internazionale dell'Ambiente di Roma, fortemente voluto dall'assessore De Lillo, ha rappresentato un momento molto importante per testimoniare l'impegno del Campidoglio sui cruciali temi della tutela dell'ambiente nel suo complesso e la creazione di un modello sostenibile per una grande metropoli come la Capitale". Lo ha dichiarato il presidente della Commissione Ambiente del Comune di Roma, Andrea De Priamo (Pdl), a margine del convegno internazionale 'Verso Copenhagen: come cambia il clima', svoltosi oggi in Campidoglio. "Un Festival - ha spiegato De Priamo - basato su una formula vincente che ha saputo opportunamente coniugare convegni, seminari e incontri di tagli scientifico a iniziative concrete ed eventi che hanno coinvolto la cittadinanza, come ad esempio la raccolta straordinaria di rifiuti ingombranti operata dall'Ama, l'iniziativa 'Puliamo il mondo di Legambiente' o la manifestazione 'Bicicliamo Roma, in Bici per l'ambiente'". "Credo sia emerso in maniera chiara la necessita' di seguire l'esempio della citta' di San Francisco per raggiungere l'obiettivo rifiuti zero, nonche' per sostenere il potenziamento della raccolta differenziata porta a porta e la riduzione a monte dei rifiuti. A questo proposito ritengo importante l'invito rivolto al sindaco Alemanno dal teorico dei rifiuti zero, Paul Connett, a recarsi proprio nella citta' americana per visionare il modello che ha prodotto lo straordinario risultato del 72% di raccolta differenziata".
Il coordinamento di associazioni per i beni comuni della provincia di Cosenza, in occasione dell’ottava giornata mondiale di mobilitazione contro l’incenerimento dei rifiuti (30 settembre), promuove due dibattiti, a Cosenza e Scala Coeli, in cui Paul Connett, professore emerito di chimica presso la St. Lawrence University di New York, presenterà la strategia Rifiuti Zero, di cui è promotore a livello mondiale.
di ANTONIO CIANCIULLO
Signori, si chiude. Se il pianeta fosse gestito come una famiglia all'antica, di quelle che non chiedono prestiti, domani dovrebbe serrare i battenti: le risorse sono finite. Ovviamente il mondo andrà avanti, ma a credito. Prenderemo energia, acqua e minerali a spese del futuro, restringendo il capitale di natura che abbiamo a disposizione. Il 25 settembre è l'Earth Overshoot Day, il momento dell'anno in cui la specie umana ha esaurito le risorse rinnovabili a disposizione e comincia a divorare quelle che dovrebbero sostenere le prossime generazioni. 
A calcolare la data è il Global Footprint Network, l'associazione che misura l'impronta ecologica dell'umanità, cioè il segno prodotto sul pianeta dalla nostra vita quotidiana: dalle bistecche che mangiamo, dai cellulari che compriamo, dagli aerei che usiamo. Per millenni, fino alla rivoluzione industriale, questo segno è rimasto sostanzialmente invisibile. Ci sono stati scompensi ecologici anche violenti, ma localizzati: a livello globale gli effetti prodotti dall'esistenza di centinaia di milioni di esseri umani si confondevano con le oscillazioni periodiche della natura.  Continua qui  Fonte Repubblica.it
Dal 25 al 28 settembre Roma si farà in quattro per l'ambiente. È questo lo slogan scelto per la prima edizione del Festival Internazionale dell'Ambiente , promosso dal Comune di Roma, dall'Assessorato alle Politiche Ambientali e dal X Dipartimento. Per quattro giorni la città diventerà quindi la capitale della sostenibilità ambientale e cercherà di sensibilizzare il grande pubblico sulla possibilità di esercitare un ruolo attivo nella cura del territorio, attraverso la corretta differenziazione dei rifiuti, il rispetto del decoro urbano, l'utilizzo di mezzi di trasporto alternativi ed il risparmio energetico.
Molti sono gli eventi e le attività in programma, che vedono protagonisti esperti di livello internazionale e rappresentanti delle amministrazioni pubbliche: si va dalle mostre (come quella interattiva sull'energia, a cura di ENEA e ospitata nella Centrale Montemartini di via Ostiense 106), alle visite guidate nei parchi, rassegne cinematografiche, spettacoli, concerti, maratone in bicicletta, conferenze e convegni. A questo proposito, segnaliamo in particolare Obiettivo Rifiuti Zero, previsto per venerdì 25, dalle 16:30 alle 18:30, nella Sala del Carroccio del Campidoglio e, per i più golosi, Ambiente e Alimentazione, in programma sabato 26 all'Auditorium dell'Ara Pacis (10:30 - 12:30), al quale parteciperà anche lo chef Antonello Colonna.
22/09/09
Si è riunito stamani in Municipio. Domani Capannori su Rai Tre ad 'Ambiente Italia'
Un secondo bando rivolto alle famiglie che vogliono utilizzare i pannolini ecologici per i loro bambini e una nuova iniziativa finalizzata ad aggredire una parte importante del rifiuto indifferenziato, ovvero gli indumenti. Sono queste le più importanti proposte emerse dalla riunione dell'Osservatorio per i Rifiuti Zero riunitosi stamani (lunedì 21 settembre) nella sede comunale e al quale, oltre al presidente, Paul Connett, hanno partecipato l'assessore all'ambiente Alessio Ciacci e il nuovo presidente della commissione consiliare ambiente, Guido Angelini, insieme agli altri membri della commissione. Durante l'incontro è stato fatto un bilancio del lavoro svolto negli ultimi mesi relativamente alla raccolta differenziata e alla riduzione dei rifiuti che ha avuto esiti positivi. Sempre in tema di rifiuti da segnalare che domani, martedì 22 settembre, a partire dalle ore 14.50 la trasmissione di Rai Tre "Ambiente Italia' andrà in onda con uno speciale dedicato all'iniziativa 'Puliamo il Mondo' che parlerà anche dell'esperienza virtuosa di Capannori.
Capannori, 21 settembre 2009
Milano, 21 settembre – Che cosa è la Green Economy? Ne sentiamo parlare da tempo, ormai, ma - al di là dello slogan di grandissimo successo - non tutti hanno poi le idee così chiare. Per questo e-gazette, assieme a Fa’ la cosa giusta! e Legambiente, ha organizzato a Milano una serie di appuntamenti di approfondimento su questi temi con una formula nuova, che permette di essere presenti anche a quelli che non si occupano di temi ambientali per lavoro o non hanno tempo per andare ai convegni. Una serie di “aperitivi verdi”, momento di formazione light - come formula, non come spessore dei protagonisti - a fine giornata e, perché no?, con in mano un bicchiere.
Nell’incontro inaugurale cercheremo di capire qualcosa di più dell’economia “verde” grazie a Gianni Silvestrini, noto studioso di temi ambientali; ingegnere per formazione, poi ricercatore, direttore generale del ministero dell’Ambiente, infine consigliere del ministro per lo Sviluppo economico, Pierluigi Bersani. Attualmente è direttore della rivista “QualEnergia” e direttore scientifico del Kyoto club, oltre che responsabile del master “Ridef - energia per Kyoto” presso il Politecnico di Milano.
L’appuntamento è al Subway, via Principe Amedeo 2 (M3 Turati) - Milano, venerdì 25 Settembre dalle 18 alle 19.30. I primi 100 accreditati avranno diritto a un aperitivo omaggio. Per accreditarsi mandare una mail a info@apegreen.org
Domenica 27, invece, l’appuntamento è con le famiglie, per immaginare assieme - in collaborazione con Monica Colli, pedagogista di Children in crisis - un “bambino ecologico”: consigli e trucchi alle neo-mamme e ai neo-papà per essere “verdi” (non di bile, né di spavento!) anche nella cura dei più piccoli e dell’ambiente in cui vivono. E per abituarli da subito ad avere rispetto per il pianeta. Il contesto, del tutto inedito per questo tipo di tematica, è il più adatto a raggiungere anche i frettolosi o distratti: un centro commerciale, precisamente l’Oriocenter di Orio al Serio, di fronte all’aeroporto, sulla Milano-Bergamo. L’appuntamento è il primo di una serie di sei: seguiranno momenti dedicati all’arte del riciclo, all’impronta ecologica, a come risparmiare energia in casa e, infine, a come spiegare l’ecologia ai bambini. Chi parteciperà riceverà in omaggio un piccolo manuale di comportamenti verdi curato da e-gazette.
Per altre informazioni www.oriocenter.it
Domenica 27 settembre ore 21,00 presso la Sala di Musica di San Paolo, Chiostro di San Paolo (ingresso Via Boccaleone 19, Assessorato Attività Produttive) LANCIO DELLA CAMPAGNA NAZIONALE CIP 6 A FERRARA: incontro con PAUL CONNET (che spiegherà come uscire dalla crisi con la Green Economy) e GIANFRANCO DROGO (Rete Nazionale Rifiuti Zero- Associazione Diritti al Futuro – Cip 6 o Ci Fai?) che presenterà la battaglia legale per la restituzione dei nostri soldi.
Paul Connett
Sul numero del Venerdì di questa settimana c’è un articolo molto interessante sulle regole della raccolta differenziata in Italia, e sulle differenze delle regole stesse, che variano da regione a regione, da comune a comune, a seconda delle tipologie di rifiuto da smaltire. Il risultato è che spesso la cittadinanza è nel caos, e non ha idea di dove e come smaltire questo o quello. Tra questi rifuti compositi, c’è il pacchetto di sigarette, involucro composto da diversi materiali, che si usa e si getta con elevata frequenza. E’ bene sapere dove e come smaltirlo. Il pacchetto di sigarette dovrebbe essere gettato in quattro contenitori diversi: la parte esterna dovrebbe andare in un contenitore per la plastica, insieme alle bottiglie di plastica. Il pacchetto di cartoncino dovrebbe essere gettato nel contenitore per la carta; la carta stagnola all’interno che racchiude le sigarette dovrebbe finire nel contenitore per l’alluminio, insieme ai coperchi dello yogurt e alle lattine. Infine, la cicca, quello che resta della sigaretta fumata, va gettata nell’indifferenziato, e putroppo non vi è alcun sistema per riciclare questo concentrato killer, tanto dannoso per la salute e l’ambiente .
Fonte Ecoblog
Saluti
Apertura dei lavori
Relatori
- Giuseppe Catanzaro, Vice Presidente Confindustria Sicilia
- Mimmo Fontana, Presidente Regionale Legambiente
- Piero Agen, Presidente Camera di Commercio Catania
Interventi del pubblico
Quattro giorni di dibattiti, mostre, concerti e spettacoli per dimostrare che l’Altra Economia è una realtà concreta. È questo l’obiettivo della prima Festa Nazionale dell'Altra Economia, promossa dalla Regione Lazio, Assessorato al Bilancio e alla Partecipazione, in collaborazione con Sviluppo Lazio, che si svolgerà dal 17 al 20 settembre a Roma presso la Città dell’Altraeconomia all’ex Mattatoio di Testaccio.
I numeri di tutto rispetto dei diversi settori economici (dal biologico al commercio equo solidale, dalle energie rinnovabili alle ecoproduzioni, dal turismo responsabile alla finanza etica) dimostrano la concretezza di questa nuova economia fondata sulla qualità del lavoro e sulla sostenibilità ambientale. Coniugare sviluppo e sostenibilità, ambiente ed energia, globalizzazione e cura del territorio è la strada da percorrere e da incentivare.
Le buone pratiche della pubblica amministrazione per i settori dell’Altra Economia sono il tema centrale della Festa. Quindi grande risalto sarà dato a quanto gli enti locali stanno facendo per costruire una nuova economia (dalle mense scolastiche bio agli acquisti pubblici verdi, dall'uso del software libero alle politiche sulla mobilità).
Per ognuna delle quattro serate concerti e spettacoli gratuiti.
Programma degli spettacoli serali della Festa:
Giovedì 17 settembre ore 21 - Radici nel Cemento
Venerdì 18 settembre ore 21 - Miserabili. Io e Margaret Thatcher di Marco Paolini e I mercanti di Liquore
Sabato 19 settembre ore 21 - Casino Royale
Domenica 20 settembre ore 21 - Joy Cut
Tutti gli spettacoli sono ad ingresso gratuito, come del resto tutte le altre iniziative della Festa.
Il programma completo degli incontri, convegni, iniziative, laboratori e tutte le informazione relative all'evento sono disponibili qui
Lo scrittore milanese Guido Viale, domenica 13 settembre alle ore 18, presenterà il suo libro «Azzerare i rifiuti» nel chiostro di Sant’Agnese, sede della «Belice Ambiente Spa», nel largo Badiella, 5 a Mazara del Vallo. La presentazione si inserisce nel ciclo di iniziative culturali promosse dall’ufficio di comunicazione della società, che si è inaugurato con «Riutilizz’arte», qualche settimana addietro. Alla presentazione, oltre Viale - che presenterà il suo libro all’Ato Tp2 come unica tappa nella Sicilia Occidentale - parteciperanno l’amministratore unico, Francesco Truglio, Salvatore Raciti, direttore dell’Osservatorio regionale per i rifiuti, Francesco Regina, assessore provinciale all’ambiente, Domenico Fontana, presidente regionale di Legambiente e tutti i sindaci degli undici comuni dell’Ambito. Modera il giornalista Rai, Roberto Ruvolo. «L’occasione - dice l’amministratore unico - sarà quella di dibattere sull’attualissima questione legata alla gestione dei rifiuti in Sicilia». Guido Viale vive a Milano e si occupa di politiche attive del lavoro in campo ambientale per un’agenzia pubblica. Tra le sue pubblicazioni anche «Un mondo usa e getta. La civiltà dei rifiuti e i rifiuti della civiltà» (edizione Feltrinelli, Milano 1994 e 2000). L’ingresso è libero.
Max Firreri
Palermo, 11 settembre 2009
Ora che anche i bandi con procedura negoziata sono andati deserti ci si offre l'opportunità di dare una svolta alla gestione dei rifiuti in Sicilia. L'errore di aver dato un ruolo da protagonista ai "termovalorizzatori", impianti per il trattamento della frazione residua dei rifiuti, anziché alla riduzione ed al riciclo dei rifiuti, come invece prescrive l'Unione Europea, ha portato la nostra Regione sull'orlo dell'emergenza. Emergenza che, viene da pensare, si stia proprio cercando di creare allo scopo di attingere a fondi straordinari ed andare in deroga alle leggi che tutelano l'ambiente, la salute umana e la democrazia. Ad oggi non si è ancora avviata in Sicilia, se non sporadicamente, una seria raccolta differenziata con il sistema porta a porta, l'unico in grado di fornire percentuali elevate di raccolta differenziata, che possono in alcuni casi superare il 90%; non vengono costruiti impianti di selezione per la valorizzazione dei materiali recuperati con la raccolta differenziata, e non viene incentivata in Sicilia stessa la realizzazione di impianti di produzione che possano utilizzare i materiali di recupero provenienti dalla raccolta differenziata rendendo così la stessa ancor più conveniente mediante l´abbattimento dei costi di trasporto. Sono stati realizzati pochissimi impianti di compostaggio per l'umido, l'unica frazione dei rifiuti che è responsabile dei problemi igienico sanitari che generano l'emergenza e che ammonta solo al 35% circa del totale dei rifiuti. Risulta dunque evidente che è necessario che la Regione Sicilia si doti da subito di un nuovo vero Piano Rifiuti che ponga al primo posto la Raccolta Differenziata, la riduzione a monte dei rifiuti, il riuso, e che riduca immediatamente i costi della gestione dei rifiuti approvando la tanto attesa legge di riforma degli ATO. E' altresì importante che i soggetti che hanno condotto a questo risultato disastroso vengano immediatamente rimossi dagli incarichi che hanno così malamente ed a carissimo prezzo espletato. Chi è stato causa del problema, chi è esso stesso un problema, non può certamente candidarsi a risolvere il disastro che ha causato con le proprie disinvolte ed illegittime condotte. Chiediamo, infine, che con il nuovo Piano Rifiuti la Sicilia adotti la Strategia Rifiuti Zero 2020, attuata oggi in molte parti del mondo, ovvero che avvii quel percorso che porterà in poco più di un decennio vicino all´azzeramento dei rifiuti: chiediamo che il nuovo Piano renda la Sicilia la prima Regione Rifiuti Zero d´Italia.
I comitati e le associazioni della Rete Rifiuti Zero Sicilia.
Enna, sabato 5 settembre 2009
Al centro della Sicilia, nel silenzio degli alberi, nella splendida cornice dell'agriturismo San Giovannello a Villarosa (Enna) si sono incontrati i comitati e le associazioni della Rete Rifiuti Zero Sicilia.
Presenti le associazioni Rifiuti Zero delle città di Trapani, Palermo e Catania, i comitati Rifiuti Zero di Messina e Messina zona Jonica, il comitato di Siracusa e di Stromboli, l'associazione Decontaminazione Sicilia, il comitato "No all'inceneritore" di Campofranco (AG) e il comitato Beni Comuni.
La discussione è stata centrata nel contesto dell'attuale realtà di gestione dei rifiuti, differente per ogni luogo della Sicilia. Diversi i punti affrontati: l'importanza del lavoro di coinvolgimento dal basso delle popolazioni, la sensibilizzazione al problema dei rifiuti e alla gestione degli stessi, la diffusione della strategia Rifiuti Zero in alternativa alle attuali scelte politico-amministrative a livello regionale.
La Rete Rifiuti Zero Sicilia in occasione della prossima visita in Italia del Prof. Paul Connett, promotore nel mondo della strategia Rifiuti Zero, docente di chimica ambientale e tossicilogica della St. Lawrence University di New York, organizzerà due incontri in Sicilia i primi di ottobre.
Testi: Mauro Mangano
2009﻿﻿
Appuntamento rinnovato con il “ Miscela Rock Festival ” che, per il suo settimo compleanno, si colora ancora una volta di nuove proposte.
La tradizione della festa patronale romanese si miscela alla musica live creando un intreccio tra generazioni, culture e arti differenti in un “contenitore ” eco sostenibile.
Tre giorni di grandi appuntamenti a impatto zero: l'associazione Miscela propone infatti un festival più attento al rispetto dell'ambiente grazie all'utilizzo di materiale plastic-free per la distribuzione di bevande e alimenti, un impianto fotovoltaico per il risparmio energetico, la piantagione di nuovi alberi per la rigenerazione dell'ossigeno e garantendo un accurato servizio di raccolta rifiuti differenziata durante tutto l'evento. Come sempre un ricco e variegato calendario di concerti completamente gratuiti che quest'anno vedrà salire gli artisti sul nuovo palco allestito nella piazza ospitante.
Fonte Localport.it
Parte l’ATO con il servizio affidato alla società “Aimeri”, ma c’è già un caso. E’ quello della discarica di contrada Borranea. Il sito è di proprietà del Comune di Trapani ed il sindaco Mimmo Fazio non ha alcuna intenzione di metterlo a disposizione dell’ATO. Ne fa una questione economica: “Il Comune di Erice ha un debito di poco meno di 2 milioni di euro, quello di San Vito Lo Capo supera il milione di euro, Valderice deve pagare somme per oltre 500 mila euro, Pantelleria per oltre 400 mila euro, Paceco oltre 100 mila euro, Favignana poco meno di 150 mila euro, Custonaci poco meno di 300 mila euro e Buseto oltre 40 mila euro. Ed è opportuno precisare che gli accertamenti non sono ancora stati conclusi”. Ne fa anche una questione di merito: “La discarica è stata realizzata con fondi comunali. Non ha alcun obbligo nei confronti dell’ATO e degli altri Comuni. Sin dal 2007 il Comune di Trapani aveva comunicato agli altri Comuni ed agli enti preposti che la discarica che stava per realizzare sarebbe stata programmata soltanto per le esigenze della città. Quella nota non ha mai ricevuto alcun riscontro da parte di nessuno. La discarica si saturerebbe nell’arco di 3 mesi determinando una emergenza ambientale in capo al territorio trapanese. La discarica, in fase di realizzazione, è stata messa a disposizione di nove Comuni per evitare situazioni di emergenza, ma nessuno ha mosso un dito”. Fonte Trapani Ok
"Morto di tumore a 12 anni. Inceneritori sotto accusa"
Tutta la nostra solidarietà va alla famiglia del piccolo. La nostra lotta contro l'incenerimento dei rifiuti ha sempre più ragione di esistere. Noi lotteremo nella speranza di salvare piccole vite di innocenti che subiscono e subiranno scelte scellerate politico-amministrative di uomini inconsapevoli e irresponsabili.
Quante altri bambini debbono ammalarsi e pagarne il prezzo con la loro vita?
Forlì, 23 luglio 2009 - Aveva 12 anni e la luce del cielo attaccata agli occhi. È morto domenica per un tumore alla prostata: «Patologia rarissima a quell’età» dicono i medici. La vita e ora la morte del piccolo — la notizia è stata diffusa dopo i funerali di ieri — sono da tre anni il nucleo di una battaglia legale che da questo momento, se possibile, acutizzerà tutti i suoi angoli. I genitori puntano il dito contro le emissioni in atmosfera della coppia di inceneritori di Coriano — Hera e Mengozzi — accusati in tribunale d’essere alla base della malattia del figlio (residente proprio lì, nel quartiere dei due camini). Continua
MASSAROSA (Lucca) - Il Comune di Massarosa si sta organizzando per distribuire detersivi alla spina e contribuire alla dimuizione dei rifiuti prodotti. Il progetto è seguito dall'assessore all'ambiente, Damasco Rosi .
Acquistare detersivi alla spina con risparmio per gli utenti, minor inquinamento ambientale e minori costi di smaltimento rifiuti. E' questa la proposta dell'assessore all'ambiente Damasco Rosi che ha intrapreso il percorso per individuare i possibili esercizi commerciali interessati: agrarie, alimentari, supermercati ed altro. "Invece di acquistare i detersivi come sapone per i piatti, lavastoviglie, lavatrici e quant'altro e poi gettare i contenitori di plastica, con questo sistema i cittadini che si recheranno negli esercizi che parteciperanno all'iniziativa, riceveranno dei contenitori che potranno riempire, più volte, con il sapone o detersivo di buona qualità e con costi contenuti, attraverso gli appositi distributori", spiega l'assessore. "La gestione dei rifiuti è diventata negli ultimi anni una grave problematica per quasi tutte le amministrazioni - sottolinea ancora Rosi- che si trovano costrette ogni anno a spendere cifre notevoli (Massarosa investe globalmente nella gestione rifiuti circa 4-5 milioni di euro) per organizzare, attraverso gli enti gestori, il ciclo completo dei rifiuti. Tra i vari aspetti dove si può intervenire quello della riduzione di contenitori di plastica riveste un ruolo importante. Gli esercizi commerciali che aderiranno- prosegue Rosi - saranno inseriti in un apposito elenco al quale daremo massimo risalto sul sito internet del Comune e sui principali siti che trattano problematiche ambientali, fornendo anche una locandina che potranno affiggere sulle vetrine". Questa iniziativa rientra nel progetto più generale definito "rifiuti Zero" e sarà seguita da altri progetti similari come la Via dell'acqua per sensibilizzare la cittadinanza sull'uso dell'acqua delle nostre sorgenti o dell'acquedotto, la distribuzione di latte alla spina, porta la sporta per la riduzione dei sacchetti di plastica con utilizzo delle borse in cotone, etc.
Fonte Loschermo.it
Nonostante il pieno periodo estivo comincia a prender forma il "programma italiano" della Giornata Internazionale di Azione contro l'incenerimento dei rifiuti promossa dalla Coalizione mondiale di GAIA per il 30 settembre (ma articolata per l'intera settimana). Il "filo conduttore" di quest'anno sarà " ZERO WASTE FOR ZERO WARMING"indicando nella alternativa Rifiuti Zero"la modalità principale attraverso la quale "ripulire il clima"riaffermando la nocività ambientale e sanitaria del ricorso ad ogni forma di incenerimento ( gassificazione, trattamenti al plasma, combustione di biomasse) e l'opportunità di favorire nuovi posti di lavoro derivanti dal riciclaggio e dal compostaggio, da valorizzare anche in alternativa al degrado crescente dei suoli . In Italia, per la quinta volta consecutiva sarà la Rete Italiana Rifiuti Zero a fare da riferimento organizzativo per le realtà locali che in piena autonomia intendono "utilizzare" questo appuntamento "globale" inserendovi obiettivi e proposte delle "conflittualità locali".
L'Associazione Diritto al Futuro che sta raccogliendo le vertenze contro i sussidi all'incenerimento aderisce alla mobilitazione impegnandosi ad intensificare i tavoli e l'opportunità per i cittadini di chiedere i rimborsi per la quota ingiustamente trattenuta dal GSE a favore degli inceneritori e dei petrolieri che invece sarebbe dovuta andare a favorire le energie rinnovabili. Ad oggi, approfittando anche della nuova presenza in Italia del professor Connett sono già previste iniziative a MILANO (il 26 settembre), BERGAMO, TORINO, FERRARA, LUCCA, CAPANNORI, BORGO A MOZZANO (LU), PIETRASANTA (LU), LIVORNO (entrambe da confermare), ROMA dove molto probabilmente il 28 settembre - la data potrebbe essere anticipata al 25 - la "CAMPAGNA NON BRUCIAMOCI IL FUTURO" festeggiando un anno di attività presenterà congiuntamente sia la "vertenza contro i Cip6", sia la proposta di legge regionale di iniziativa popolare per un PIANO ALTERNATIVO RIFIUTI con un incontro presso la Regione Lazio al quale parteciperà anche Paul Connett.
Altri appuntamenti già concordati: FOGGIA, TARANTO, COSENZA, MESSINA, TRAPANI, GENOVA e LIVORNO (dove la lista civica Città Diversa presenterà una proposta di delibera per la adesione del comune alla strategia Rifiuti Zero ed in collaborazione con il Cooordinamento Rifiuti Zero Ato Costa organizzerà una conferenza stampa il 3 ottobre).
Si invitano tutte le realtà a segnalarci entro il 25 settembre le loro eventuali ( ed auspicabili) attività che verranno raccolte in un elenco complessivo da inviare alla stampa nazionale. Tra pochi giorni sarà disponibile anche il depliant aggiornato della Rete Nazionale Rifiuti Zero scaricabile da www.ambientefuturo.org e/o da www.diritoalfuturo.it
Rossano Ercolini, Fabio Lucchesi, Pier Felice Ferri
ISCRIVITI ALLA PAGINA DI RIFIUTI ZERO TRAPANI SU FACEBOOK
ISCRIVITI AL GRUPPO RETE RIFIUTI ZERO SICILIA SU FACEBOOK
VERTENZA CONTRO I CIP6
AVVERTENZA
Questo Blog non rappresenta una testata giornalistica in quanto viene aggiornato senza nessuna periodicità, non puo', pertanto, considerarsi un prodotto editoriale ai sensi della legge n. 62 del 7/03/2001. Le immagini inserite in questo blog sono tratte in massima parte da Internet, così come la maggior parte degli articoli. Qualora la loro pubblicazione violasse eventuali diritti d'autore, vogliate comunicarcelo e saranno subito rimossi.
Modello Picture Window. Immagini dei modelli di konradlew . Powered by Blogger .

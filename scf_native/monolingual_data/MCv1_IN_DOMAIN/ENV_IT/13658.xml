<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>Comitato Rifiuti Zero Valle d'Aosta</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>Comitato Rifiuti Zero Valle d'Aosta</title>
						<author></author>
						<imprint>
							<publisher></publisher>
							<pubDate>2010-12-15 21:08:07.0</pubDate>
							<eAddress>http://rifiutizerovda.altervista.org/inceneritore/168/la-%C2%ABfollia-economica%C2%BB-dellinceneritore/</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="it"/>
			</langUsage>
			<textClass>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/ENV_IT/13658.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">«L’incenerimento dei rifiuti è una follia dal punto di vista economico». Lo dice Maurizio Pallante , esperto di politica energetica e tecnologie ambientali, uno dei padri del Movimento per la Decrescita Felice , ospite ieri sera ad Aosta dell’iniziativa CulturAmbiente, organizzata da Legambiente. «Un inceneritore è una follia dal punto di vista economico, altrimenti non ci sarebbe bisogno di finanziarlo con la bolletta della luce, attraverso la tassa per le fonti rinnovabili».</p>
			<p id="p2">Pallante ricorda che a Caserta, alla gara d’appalto per l’inceneritore, non s’era presentato proprio nessuno: il governo aveva appena abolito i Cip6 (la tassa per i termovalorizzatori)! Subito dopo, però, i Cip6 stati reintrodotti.Di tutto ciò che bruciamo, spiega Pallante, «solo la carta, il legno e la plastica hanno un valore energetico significativo». Per ottimizzare il rendimento di un termovalorizzatore bisognerebbe allora separarli, fare una raccolta differenziata finalizzata alla combustione; il che sarebbe cretino perché, considerato il fabbisogno energetico necessario per la produzione dei materiali, dalla materia conviene recuperare materia, non energia. Infine, occorre ricordare che la combustione non elimina i rifiuti, ma li aumenta. Per ogni tonnellata di rifiuto incenerita, infatti, bisogna calcolare un residuo sporco di circa 2 tonnellate, tra fumi e ceneri (alcune delle quali necessitano lo stoccaggio in discariche speciali).</p>
			<p id="p3">Insieme a Pallante, partecipa alla serata Luca Mercalli , climatologo, ospite fisso della trasmissione di Rai 3 Che tempo che fa , in onda a partire dal 4 ottobre. Riguardo al termovalorizzatore, Mercalli ricorda due cose: innanzitutto che esiste una direttiva europea sui rifiuti, in base alla quale si permette l’incenerimento dei rifiuti solo quando siano già state messe in pratica altre tre misure, a cominciare dalla raccolta differenziata; in secondo luogo, che i 50 termovalorizzatori presenti in Italia forniscono appena lo 0,3% dell’energia complessivamente prodotta nella Penisola.</p>
			<p id="p4">Insomma, otterremmo molto di più se cambiassimo, tutti quanti, due o tre lampadine in casa.</p>
			<p id="p5">Articolo scritto il domenica 21 settembre 2008 alle 16:25</p>
			<p id="p6">Scrivi un Commento</p>
			<p id="p7">Sitoweb</p>
		</body>
	</text>
</cesDoc>
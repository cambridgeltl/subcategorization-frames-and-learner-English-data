<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>Rifiuti elettronici, una minaccia per il mondo | Rifiuti e Riciclo - Terranauta.it</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>Rifiuti elettronici, una minaccia per il mondo | Rifiuti e Riciclo - Terranauta.it</title>
						<author></author>
						<imprint>
							<publisher></publisher>
							<pubDate>2010-12-16 06:44:47.0</pubDate>
							<eAddress>http://www.terranauta.it/a1905/rifiuti_e_riciclo/il_mondo_e_minacciato_dai_rifiuti_elettronici_.html</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="it"/>
			</langUsage>
			<textClass>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/ENV_IT/42556.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">Il mondo è minacciato dai rifiuti elettronici</p>
			<p id="p2">L'intero pianeta corre il rischio di essere sommerso da rifiuti tecnologici e di essere incapace di smaltirli adeguatamente. E' necessario correre ai ripari e considerare il rifiuto una vera e propria materia prima. Questo è in sintesi quanto emerge dal Rapporto dell’Unep sull’e-waste.</p>
			<p id="p3">di Romina Arena</p>
			<p id="p4">Nei prossimi dieci anni in Cina, America Latina, India ed Africa potrebbe esplodere la vendita di materiale tecnologico con gravi conseguenze per l’ambiente</p>
			<p id="p5">Nei prossimi dieci anni in Cina, America Latina, India ed Africa potrebbe esplodere la vendita di materiale tecnologico con gravi conseguenze per l’ambiente. Avevamo fatto, tempo fa, una panoramica su come il cattivo ed illegale smaltimento di rifiuti tecnologici possa compromettere, laddove non lo abbia già fatto, gli equilibri dell’ecosistema e la salute stessa degli individui. Adesso il rapporto Recycling - from E-Waste to Resources del Programma dell'Onu per l'ambiente (Unep), presentato durante il summit congiunto delle Convenzioni di Basilea, Rotterdam e Stoccolma, che si occupano di rifiuti pericolosi, svolto nell'ambito del Governing council meeting dell'Inep a Bali, in Indonesia, traccia un quadro allarmistico proprio in previsione dell’allargarsi del bacino di utenza delle nuove tecnologie. Più largo è l’utilizzo, maggiore sarà, di conseguenza, il volume di rifiuti tecnologici prodotto.</p>
			<p id="p6">Il Rapporto, che si basa sui dati forniti da undici Paesi in via di sviluppo, analizza la produzione di rifiuti attuale, prevedendone i futuri trend di crescita.</p>
			<p id="p7">Le previsioni stimano che entro il 2020 in Sudafrica e Cina i computer gettati nell’immondizia aumenteranno dal 200% al 400%. In alcuni Paesi africani come Uganda o Senegal il flusso di e-waste dovrebbe crescere di circa il 4 o 8 %, mentre in India addirittura del 500%.</p>
			<p id="p8">Il problema, tuttavia, non appartiene esclusivamente al Terzo mondo poiché l’aumento globale dell’e-waste si assesta intorno ai 40 milioni di tonnellate all’anno.</p>
			<p id="p9">Un esempio. Negli Stati Uniti, durante il 2008, sono stati venduti oltre 150 milioni di cellulari e cercapersone, rispetto ai 90 milioni del 2003, mentre, sempre entro il 2020, i cellulari mandati in pensione aumenteranno di sette volte in Cina e ben diciotto in India.</p>
			<p id="p10">È proprio la Cina, a destare maggiori preoccupazioni con i suoi 2,3 milioni di tonnellate di rifiuti tecnologici all’anno</p>
			<p id="p11">È proprio la Cina a destare maggiori preoccupazioni con i suoi 2,3 milioni di tonnellate di rifiuti tecnologici all’anno (seconda soltanto agli Stati Uniti che ne producono tre milioni) ed infrastrutture di smaltimento totalmente inadeguate in termini di sicurezza ambientale e della persona. A giocare contro la normalizzazione di una rete di raccolta dell’e-waste regolamentata è proprio l’esistenza di un canale parallelo, meno costoso e burocratizzato.</p>
			<p id="p12">Il Rapporto dell’Unep, tuttavia, lascia uno spiraglio di positività, puntando sulle cosiddette “best practices” che se largamente diffuse ed utilizzate potrebbero in qualche modo arginare il problema concreto di vederci invasi dalle discariche tecnologiche ed attrezzare infrastrutture tali da favorire lo smaltimento ed il riciclo della tecnologia senza danni per l’ambiente e la salute umana. L’esempio più significativo è quello di Bangalore, in India, dove la raccolta informale dell’e-waste si è saputa strutturare dal punto di vista gestionale, unendo allo smaltimento dei rifiuti anche una voce in più per il sostegno dell’economia locale.</p>
			<p id="p13">Per Achim Steiner, direttore dell’Unep «Questo rapporto sottolinea l'urgenza di mettere in campo dei processi ambiziosi, formali e regolamentati per la raccolta e la gestione dei rifiuti elettronici», mentre il Rettore dell'università dell'Onu, Konrad Osterwalder, da il polso del valore che il trattamento dell’e-waste ha per gli futuro degli individui: «La sfida del trattamento dell'e-waste rappresenta un passo importante nella transizione verso un'economia verde. Questo rapporto delinea le nuove tecnologie intelligenti e i meccanismi che, combinati con le politiche nazionali e internazionali, sono in grado di trasformare i rifiuti in risorse, creare nuove imprese con un'occupazione verde e decente. In questo processo, i Paesi possono contribuire a ridurre l'inquinamento legato alle attività estrattive e manifatturiere ed allo smaltimento dei dispositivi obsoleti».</p>
			<p id="p14">PER SAPERNE DI PIU' SULL'ARGOMENTO</p>
			<p id="p15">Ti è piaciuto questo articolo? Cosa aspetti, iscriviti alla nostra newsletter!</p>
			<p id="p16">E-mail</p>
			<p id="p17">Tuo nome</p>
			<p id="p18">Compila il modulo sottostante per inviare questo articolo a un amico</p>
			<p id="p19">Tuo nome</p>
			<p id="p20">Vuoi procedere alla stampa?</p>
			<p id="p21">Mail:</p>
			<p id="p22">(inserisci la tua mail se vuoi ricevere una notifica quando il tuo commento sarà online e quando lo stesso articolo verrà commentato da altri)</p>
			<p id="p23">La Newsletter di Terranauta è uno strumento utile, non invadente, che ti permette di rimanere periodicamente aggiornato sugli ultimi articoli pubblicati sulle pagine di Terranauta. Per iscriverti basta inserire la tua e-mail nella casella qui sotto.</p>
			<p id="p24">E-mail</p>
			<p id="p25">E-mail</p>
			<p id="p26">Tuo nome</p>
			<p id="p27">Testata registrata c/o Tribunale di Roma n. 543/04</p>
		</body>
	</text>
</cesDoc>
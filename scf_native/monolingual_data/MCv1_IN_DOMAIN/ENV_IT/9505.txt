LE DECISIONI DEL GOVERNO BERLUSCONI AZZERANO LA DEMOCRAZIA E ATTACCANO LA COSTITUZIONE
Il ricorso al segreto militare nell’individuazione dei siti di scarico dei rifiuti risulta l’aspetto più inquietante ma non l’unico del clima che si respirerà nei prossimi mesi non solo a Napoli ma in tutta Italia. Infatti già il Governo Prodi nella sua ultima seduta era ricorso a questa “trovata”. La novità è quella per cui su questo aspetto che sottrae totalmente al controllo popolare e legale gran parte delle questioni ambientali e sanitarie si marcerà non solo in Campania (fatto già di per sé gravissimo e inaccettabile) ma in tutto il paese dove noti e diffusi sono i conflitti territoriali-ambiantali non solo legati alla gestione dei rifiuti.
L’espropriazione della “sovranità popolare” di intere aree quali quelle sottoposte a siti di trattamento dei rifiuti in Campania, che diventano “AREE MILITARI A TUTTI GLI EFFETTI”, verrà sicuramente estesa anche laddove sono in corso importanti conflitti ambientali. Stiamo parlando della TAV, del PONTE DI MESSINA, della BASE MILITARE AMERICANA DI VICENZA, delle zone dove sono previsti insediamenti di CENTRALI A CARBONE E I RIGASSIFICATORI. Per questo alla base delle decisioni assunte da governo Berlusconi a Napoli intravediamo non solo un accordo tra il Governo di centrodestra e la giunta Regionale di Bassolino (magari mediato dai “buoni auspici” del Quirinale) ma un patto di ferro che coinvolge il partito Democratico di Veltroni e la confindustria di Emma Marcegaglia. Di fronte a questo salto di qualità in cui piomba la “questione Campana” e che tra poco potrebbe essere seguita dall’esplodere dell’emergenza rifiuti a Roma e nel Lazio (Alemanno ha già detto che vuole quattro inceneritori in provincia), occorre dare una risposta lucida immediata e socialmente unitaria. L’agenda che intravediamo prevede che entro il mese di giugno si riesca a organizzare una grande manifestazione nazionale a Napoli, in difesa della democrazia, della salute, dell’ambiente e per ribadire che l’unica soluzione al disastro campano è quella di iniziare un percorso VERSO RIFIUTI ZERO.
Rossano Ercolini, Fabio Lucchesi, Pier Felice Ferri
ISCRIVITI ALLA PAGINA DI RIFIUTI ZERO TRAPANI SU FACEBOOK
ISCRIVITI AL GRUPPO RETE RIFIUTI ZERO SICILIA SU FACEBOOK
VERTENZA CONTRO I CIP6
AVVERTENZA
Questo Blog non rappresenta una testata giornalistica in quanto viene aggiornato senza nessuna periodicità, non puo', pertanto, considerarsi un prodotto editoriale ai sensi della legge n. 62 del 7/03/2001. Le immagini inserite in questo blog sono tratte in massima parte da Internet, così come la maggior parte degli articoli. Qualora la loro pubblicazione violasse eventuali diritti d'autore, vogliate comunicarcelo e saranno subito rimossi.
Modello Picture Window. Immagini dei modelli di konradlew . Powered by Blogger .

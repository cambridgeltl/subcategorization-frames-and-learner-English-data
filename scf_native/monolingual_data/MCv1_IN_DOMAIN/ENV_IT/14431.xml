<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>Compostaggio Domestico: Istruzioni e Contenitori</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>Compostaggio Domestico: Istruzioni e Contenitori</title>
						<author></author>
						<imprint>
							<publisher></publisher>
							<pubDate>2010-12-15 21:22:29.0</pubDate>
							<eAddress>http://www.deabyday.tv/video/hy_il-compostaggio-domestico-cos.html</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="it"/>
			</langUsage>
			<textClass>
				<keywords>
					<keyTerm>compostaggio domestico</keyTerm>
					<keyTerm>rifiuti</keyTerm>
					<keyTerm>istruzioni</keyTerm>
					<keyTerm>contenitori</keyTerm>
					<keyTerm>deabyday</keyTerm>
					<keyTerm>de agostini</keyTerm>
				</keywords>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/ENV_IT/14431.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">necessario installare un player Flash.</p>
			<p id="p2">1 voto</p>
			<p id="p3">Quanti rifiuti organici vengono prodotti mediamente?</p>
			<p id="p4">Gli scarti biodegradabili delle nostre cucine e dei nostri piatti rappresentano in peso circa il 30% dei rifiuti domestici. Quindi su 500 kg di rifiuti che un italiano produce in media in un anno, 100-120 kg sono gli scarti dei nostri piatti.</p>
			<p id="p5">Cosa possiamo fare dei rifiuti organici?</p>
			<p id="p6">Nei comuni dove esiste la raccolta differenziata è semplice organizzarsi con un contenitore sottolavello in cui inserire un sacchetto di materiale biodegradabile dove conferire gli scarti dei nostri piatti. In questo modo i nostri scarti insieme a quelli delle altre famiglie saranno avviati agli impianti di compostaggio che in modo più rapido ripercorrono quanto accade in natura: trasformano i nostri scarti in terriccio detto compost. Lo stesso procedimento può essere eseguito direttamente nei nostri giardini, tanto che si parla di compostaggio domestico.</p>
			<p id="p7">Quali sono i vantaggi del compostaggio?</p>
			<p id="p8">Il 40% degli italiani possiede un giardino o un orto, e può ricavare un piccolo spazio per praticare il compostaggio domestico, ottenendo un buon terriccio da utilizzare direttamente nel proprio orto o giardino o per i vasi quando si rinvasano le piante domestiche. Utilizzare in questo modo gli scarti significa anche evitare il loro trasporto negli impianti che causa consumo di energia ed emissioni nell'atmosfera.</p>
			<p id="p9">In un contesto urbano possiamo aiutarci con attrezzature come piccole compostiere e rispettare così le buone norme di vicinato.</p>
			<p id="p10">Se si ha la fortuna di avere un giardino con siepi e piante si possono tenere gli avanzi della potatura per sminuzzarli e addizionarli al compost.</p>
			<p id="p11">Quali sono le condizioni necessarie per ottenere un buon compost?</p>
			<p id="p12">Per ottenere un buon compost occorrono tre condizioni:</p>
			<p id="p13">1. avere del materiale da avviare al compostaggio e miscelarlo bene</p>
			<p id="p14">2. i microrganismi, veri responsabili della trasformazione dei nostri scarti in ottimo terriccio</p>
			<p id="p15">3. un ambiente che assicuri le giuste condizioni ai microrganismi per operare al meglio la trasformazione.</p>
			<p id="p16">Quali materiali sono adatti al compostaggio?</p>
			<p id="p17">Qualunque materiale biodegradabile può essere teoricamente compostato. Tutti i materiali che arrivano dalla natura possono tornare dalla natura, completando così il grande ciclo della materia.</p>
			<p id="p18">Gli scarti delle nostre mense e dei nostri giardini sono tutti degradabili. Scarti di frutta e verdura possono essere avviati al compostaggio con relativa facilità, così come pane raffermo, fazzoletti di carta utilizzati in cucina, bustine di tè.</p>
			<p id="p19">Altri materiali come piccoli pezzetti di legno o tappi di sughero sono biodegradabili ma richiedono tempi lunghi.</p>
			<p id="p20">Avanzi di pesce, di carne, o lettiere con deiezioni animali sono biodegradabili ma richiedono molta cautela, sono infatti materiali biologicamente complessi che se non adeguatamente compostati potrebbero causare cattivi odori.</p>
			<p id="p21">Quanti rifiuti si possono smaltire in questo modo?</p>
			<p id="p22">Fare il compostaggio domestico significa risparmiare fino a 120 kg di rifiuti domestici all'anno a persona, quindi per una famiglia media circa 400 kg di rifiuti l'anno che non verranno trasportati e smaltiti altrove.</p>
			<p id="p23">null</p>
			<p id="p24">Si ringrazia</p>
			<p id="p25">Non ci sono commenti al video</p>
			<p id="p26">Seguici anche su:</p>
			<p id="p27">De Agostini Editore S.p.A., sede legale in via G. da Verrazano 15, 28100 Novara - Capitale sociale euro 50.000.000 i.v.</p>
			<p id="p28">Codice fiscale, Partita IVA ed iscrizione al Registro imprese di Novara n. 01689650032, REA di Novara 191951 28100 Novara</p>
			<p id="p29">Società con Socio Unico, Società coordinata e diretta da De Agostini S.p.A., sede legale in via G. da Verrazano 15, 28100 Novara (Italia)</p>
			<p id="p30">"DeAbyDay" è una testata</p>
			<p id="p31">data 16/03/2009 - numero 378.</p>
			<p id="p32">Aut. SIAE n.1737/I/1783</p>
		</body>
	</text>
</cesDoc>
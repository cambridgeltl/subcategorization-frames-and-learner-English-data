Comitato Siracusa Rifiuti Zero chiede di 'copiare' Obama
Il Comitato Siracusa Rifiuti Zero fa sentire la sua voce approfittando del G8 Ambiente in città chiedendo al Ministro Prestigiacomo una posizione chiara per quanto riguarda il settore dei rifiuti e la gestione dello smaltimento. In particolare il comitato fa sapere in un comunicato che in occasione del summit internazionale rilancia la strategia Zero Waste, chiamando in causa anche il Presidente USA Obama. I rappresentati del comitato richiamano le parolem scritte da Obama su un blog: 'Ridurre quantità etossicità ei rifiuti che produciamo. Riusare contenitori e prodotti; Riparare ciò che si è rotto o donarlo a qualcuno che sia in grado di ripararlo. Riciclare il più possibile, includendo l'acquisto di beni prodotti con materiali riciclati. Io penso che, come nazione, dobbiamo approvare norme federali, con scadenze reali, che impongano a tutti gli stati di riciclare plastica,alluminio,carta, ecc. lavorando ad un processo incrementale che ci porti al traguardo rifiuti zero. Avanti! Tutti gli animali eccetto l'uomo lo fanno ogni giorno. Non pensiamo noi di essere la specie più evoluta?'. Il Comitato accusa il Ministro On. Stefania Prestigiacomo che da una parte inneggia alla realizzazione in Sicilia di ben 4 inceneritori, dall'altra essere d'accordo con Obama sulle sue politiche ambientali. 'La Sicilia ha bisogno di un nuovo piano regionale per la gestione dei rifiuti - si legge in un comunicato precedente dello stesso comitato -, in quanto gli Ambiti Territoriali Ottimali (ATO) sono sistemi che, sin dalla loro nascita, hanno creato solo illusioni lavorative e hanno aumentato la pressione fiscale, generando sia disservizi continui fino a rasentare, in certi casi, la sicurezza sanitaria dei cittadini sia un buco di circa 800 milioni di euro, per sanare il quale vi saranno necessarie risorse finanziarie, che saranno tolte ai servizi da erogare per lo sviluppo dell'isola. I risultati sono sotto gli occhi di tutti: la Sicilia è diventata, in parecchi comuni e paesi, un vero e proprio immondezzaio!
Se non si provvede il più presto possibile alla redazione di un piano di rifiuti efficiente, dove venga posta al centro dell'attenzione la riduzione dei rifiuti a monte della raccolta differenziata, si rischierà in tutta l'isola un altro caso 'Campania'.
Fonte Ambientenergia.info
ISCRIVITI ALLA PAGINA DI RIFIUTI ZERO TRAPANI SU FACEBOOK
ISCRIVITI AL GRUPPO RETE RIFIUTI ZERO SICILIA SU FACEBOOK
VERTENZA CONTRO I CIP6
AVVERTENZA
Questo Blog non rappresenta una testata giornalistica in quanto viene aggiornato senza nessuna periodicità, non puo', pertanto, considerarsi un prodotto editoriale ai sensi della legge n. 62 del 7/03/2001. Le immagini inserite in questo blog sono tratte in massima parte da Internet, così come la maggior parte degli articoli. Qualora la loro pubblicazione violasse eventuali diritti d'autore, vogliate comunicarcelo e saranno subito rimossi.
Modello Picture Window. Immagini dei modelli di konradlew . Powered by Blogger .

Decreto 2 maggio 2006
Ministero dell'Ambiente e della  tutela del Territorio. Riorganizzazione del catasto dei rifiuti, ai sensi  dell'articolo 189 del decreto legislativo 3 aprile 2006, n. 152.
(GU n. 108 del 11-5-2006)
(con comunicato ministeriale pubblicato nella GU n. 146 del 26-6-2006  è stata segnalata l'inefficacia del presente decreto)
IL MINISTRO DELL'AMBIENTE E DELLA TUTELA DEL TERRITORIO
di concerto con
Visto il decreto legislativo 3 aprile 2006, n 152, recante «Norme in materia  ambientale»;
Visto in particolare l'art. 189 del suddetto decreto, che disciplina la  riorganizzazione del catasto dei rifiuti istituito dal decreto-legge 9 settembre  1988, n. 397, convertito, con modificazioni, nella legge 9 novembre 1988, n.  475, recante disposizioni urgenti in materia di smaltimento dei rifiuti  industriali;
Considerato che ai sensi del comma 6 del predetto art. 189 l'Agenzia per la  protezione dell'ambiente e per i servizi tecnici (APAT) elabora i dati,  evidenziando le tipologie e le quantita' dei rifiuti prodotti, raccolti,  trasportati, recuperati e smaltiti, nonche' gli impianti di recupero e di  smaltimento in esercizio, e ne assicura la pubblicita';
Visto l'art. 38 del decreto legislativo 30 luglio 1999, n. 300, che istituisce  l'Agenzia per la protezione dell'ambiente e per i servizi tecnici (APAT);
Considerato che ai sensi del citato decreto legislativo 30 luglio 1999, n. 300,  all'APAT sono attribuiti, tra l'altro, i seguenti compiti:
a) effettuazione di attivita' tecnico-scientifiche di interesse nazionale per la  protezione dell'ambiente, per la tutela delle risorse idriche e della difesa del  suolo, ivi compresi l'individuazione e delimitazione dei bacini idrografici  nazionali e interregionali.
b) svolgimento delle funzioni concernenti, fra l'altro, la protezione  dell'ambiente, come definite dall'art. 1 del decreto-legge 4 dicembre 1993, n.  496, convertito, dalla legge 21 gennaio 1994, n. 61, nonche' le altre assegnate  all'Agenzia medesima con decreto del Ministro dell'ambiente e della tutela del  territorio;
Considerato, inoltre, che all'Agenzia sono trasferite le attribuzioni  dell'Agenzia nazionale per la protezione dell'ambiente, quelle dei servizi  tecnici nazionali istituiti presso la Presidenza del Consiglio dei Ministri, ad  eccezione di quelle del servizio sismico nazionale.
Vista la legge 21 gennaio 1994, n. 61, di conversione del decreto-legge 4  dicembre 1993, n. 496, recante: «Disposizioni urgenti sulla riorganizzazione dei  controlli ambientali e istituzione dell'Agenzia nazionale per la protezione  dell'ambiente»;
Considerato che ai sensi della citata legge 21 gennaio 1964, n. 61, le attivita'  tecnico-scientifiche dell'Agenzia nazionale per la protezione dell'ambiente  consistono, tra l'altro:
a) «nella raccolta sistematica, anche informatizzata, e nella integrale  pubblicazione di tutti i dati sulla situazione ambientale, anche attraverso la  realizzazione del sistema informativo e di monitoraggio ambientale in raccordo  con i servizi tecnici nazionali»;
b) «nella elaborazione di dati e di informazioni di interesse ambientale, nella  diffusione dei dati sullo stato dell'ambiente, nella elaborazione, verifica e  promozione di programmi di divulgazione e formazione in materia ambientale»;
c) «nella cooperazione con l'Agenzia europea dell'ambiente e con l'istituto  statistico delle Comunita' europee (EUROSTAT), nonche' con le organizzazioni  internazionali operanti nel settore della salvaguardia ambientale»;
Vista la legge 25 gennaio 1994, n. 70, recante norme in materia ambientale,  sanitaria e di sicurezza pubblica, nonche' per l'attuazione del sistema di  ecogestione e di audit ambientale;
Visto il decreto del Presidente della Repubblica 8 agosto 2002, n. 207, recante  l'approvazione dello statuto dell'Agenzia per la protezione dell'ambiente e per  i servizi tecnici, a norma dell'art. 8, comma 4, del decreto legislativo 30  luglio 1999, n. 300;
Considerato che, ai sensi dell'art. 15 del citato decreto del Presidente della  Repubblica 8 agosto 2002, n. 207 l'APAT, tra le altre cose:
pone in essere, in collaborazione con le amministrazioni statali, le regioni, le  province autonome di Trento e di Bolzano e gli altri soggetti pubblici, le  integrazioni ed i coordinamenti necessari, al fine di garantire l'efficace  accordo con le iniziative da questi poste in essere in detto ambito ed il  mantenimento coerente dei flussi informativi tra i soggetti titolari delle  iniziative stesse e l'Agenzia;
acquisisce informazioni presso le amministrazioni dello Stato, anche ad  ordinamento autonomo, nonche' gli enti pubblici territoriali e locali e le  societa' per azioni operanti in regime di concessione esclusiva che comunque raccolgano dati nel settore ambientale, che gliele trasmettono, secondo  specifiche fornite dall'Agenzia stessa in
relazione al tipo delle medesime, nel rispetto della normativa vigente e del  livello di riservatezza che l'informazione comporta, sentito il tavolo  Stato-regioni per il sistema informativo;
effettua l'integrazione delle informazioni con i dati ambientali riguardanti il  sistema delle imprese secondo le modalita' stabilite nell'accordo di programma  con l'Unioncamere di cui all'art. 1, comma 6, del decreto-legge 4 dicembre 1993,  n. 496, convertito, con modificazioni, dalla legge 21 gennaio 1994, n. 61, nel  rispetto della normativa vigente;
Visto l'accordo di programma, di cui all'art. 1, comma 6 del decreto-legge 4  dicembre 1993, n. 496, convertito, con modificazioni, dalla legge 21 gennaio  1994, n. 61, stipulato in data 24 gennaio 1997;
Visto il regolamento (CE) n. 2150/2002 del Parlamento europeo e del Consiglio  del 25 novembre 2002 relativo alle statistiche sui rifiuti;
Decreta:
Art. 1.
1. Il catasto dei rifiuti e' organizzato in una sezione nazionale, che ha  sede in Roma presso l'Agenzia per la protezione dell'ambiente e per i servizi  tecnici (APAT) e in sezioni regionali o delle province autonome presso le  corrispondenti agenzie regionali e delle province autonome per la protezione  dell'ambiente (ARPA/APPA) e, ove
tali agenzie non siano ancora costituite, presso la regione.
2. L'Agenzia per la protezione dell'ambiente e per i servizi tecnici organizza  il catasto nazionale attraverso la costituzione e la gestione del catasto  telematico basato sulla gestione delle informazioni relative ai rifiuti mediante  sistemi informatico-telematici e comprensivo di una banca dati composta da:
a) una sezione anagrafica, denominata anagrafica dei soggetti e delle unita'  locali (AnSul), contenente tutte le informazioni relative ai soggetti coinvolti  nel ciclo di gestione dei rifiuti desunte dal registro delle imprese;
b) una sezione contenente le dichiarazioni presentate dai soggetti obbligati di  cui all'art. 189 del decreto legislativo
3 aprile 2006, n. 152;
c) una sezione contenente le informazioni relative alle autorizzazioni di cui  agli articoli 208, 209, 210, 211, del decreto legislativo 3 aprile 2006, n. 152;
d) una sezione contenente le informazioni relative alle imprese che effettuano  le operazioni di recupero dei rifiuti in procedura semplificata di cui ai  decreti del Ministro dell'ambiente 5 febbraio 1998 e 12 giugno 2002, n. 161, e  gia' operative alla data di entrata in vigore del decreto legislativo 3 aprile  2006, n. 152;
e) una sezione contenente le informazioni relative alla comunicazioni di cui  agli articoli 214, 215 e 216 del decreto
legislativo 3 aprile 2006, n. 152;
f) una sezione contenente le informazioni relative alle iscrizioni all'albo  nazionale gestori ambientali di cui all'art. 212 del decreto legislativo 3  aprile 2006, n. 152;
g) una sezione relativa alla produzione e alla gestione di specifiche tipologie  di rifiuti tra cui PCB/PCT, oli, batterie al piombo esauste, imballaggi.
Art. 2.
1. La base informativa del catasto telematico dei rifiuti e' aggiornata per  via telematica, attraverso:
a) i dati relativi alle quantita' ed alle caratteristiche qualitative dei  rifiuti prodotti, recuperati e smaltiti, comunicati,
con le modalita' previste dalla legge 25 gennaio 1994, n. 70, ai sensi dell'art.  189, del decreto legislativo 3 aprile 2006, n. 152, attraverso interconnessione  diretta con la rete telematica del sistema camerale;
b) i dati relativi alle autorizzazioni regionali di cui agli articoli 208, 209,  210, 211, del decreto legislativo 3 aprile 2006, n. 152, trasmessi alla sezione  nazionale ai sensi dei commi 5 e 8 dell'art. 1 della legge 21 gennaio 1994, n.  61, con periodicita' annuale;
c) tutte le informazioni relative alle imprese che effettuano le operazioni di  recupero dei rifiuti in procedura semplificata di cui ai decreti del Ministro  dell'ambiente 5 febbraio 1998 e 12 giugno 2002, n. 161, e gia' operative alla  data di entrata in vigore del decreto legislativo 3 aprile 2006, n. 152;
d) i dati relativi alle comunicazioni di cui agli articoli 214, 215 e 216 del  decreto legislativo 3 aprile 2006, n. 152, con periodicita' almeno trimestrale;
e) i dati relativi alle iscrizioni all'albo nazionale gestori ambientali di cui  all'art. 212 del decreto legislativo 3 aprile 2006, n. 152, aggiornati  attraverso interconnessione diretta;
f) i dati anagrafici relativi ai soggetti coinvolti nel ciclo di gestione dei  rifiuti contenuti nel registro delle imprese e forniti da Unioncamere ai sensi  dell'accordo di programma di cui all'art. 1, comma 6, del decreto-legge 4  dicembre 1993, n. 496, convertito, con modificazioni, dalla legge 21 gennaio  1994, n. 61, aggiornati attraverso interconnessione diretta;
g) ulteriori dati assunti o elaborati dall'APAT nell'ambito dei propri compiti  istituzionali.
2. Gli standard per la trasmissione per via telematica dei dati di cui al  precedente comma 1, lettere b) e c) sono definiti, entro sessanta giorni  dall'entrata in vigore del presente decreto, attraverso un apposito accordo con  la Conferenza Stato-regioni.
3. L'Agenzia per la protezione dell'ambiente e per i servizi tecnici, entro  sessanta giorni dall'entrata in vigore del presente decreto, stabilisce, in  accordo con il comitato nazionale dell'albo nazionale gestori ambientali, gli  standard per la trasmissione, per via telematica, dei dati di cui al precedente  comma 1, lettere d) ed e).
4. L'Agenzia per la protezione dell'ambiente e per i servizi tecnici mette a  disposizione di tutti i soggetti tenuti alla
trasmissione dei dati di cui al precedente comma 1, lettere a), b), c), d), e)  ed f), il sistema informativo per la trasmissione dei dati per via telematica,  secondo le modalita' di interoperabilita' fra i sistemi informativi cosi' come  definiti dal CNIPA (Centro nazionale per l'informatica nella pubblica  amministrazione).
5. L'Agenzia per la protezione dell'ambiente e per i servizi tecnici elabora i  dati di cui al comma 1, evidenziando le tipologie e le quantita' dei rifiuti  prodotti, raccolti, trasportati, recuperati e smaltiti, nonche' gli impianti di  smaltimento e di recupero in esercizio, e ne assicura la trasmissione ai  soggetti competenti, anche ai fini di attivita' di pianificazione e controllo,  nonche' la pubblicita' attraverso la predisposizione e la pubblicazione di un
rapporto annuale.
6. L'Agenzia per la protezione dell'ambiente e per i servizi tecnici elabora i  dati per la predisposizione delle relazioni periodiche alla Commissione europea.  A tal fine la base informativa del catasto telematico e' integrata dai dati  trasmessi da tutti i soggetti pubblici e privati in possesso delle informazioni  necessarie tra cui l'albo nazionale gestori ambientali, di cui all'art. 212 del  decreto legislativo 3 aprile 2006, n. 152, e i consorzi di cui agli articoli  223, 224, 233, 234, 235 e 236 del medesimo decreto.
7. L'Agenzia per la protezione dell'ambiente e per i servizi tecnici elabora i  dati per la predisposizione delle statistiche sui rifiuti previste dal  regolamento (CE) n. 2150/2002, integrando i dati mancanti attraverso indagini  specifiche e procedure di stima statistica ai sensi dell'art. 3, comma 1, del  regolamento stesso.
8. L'Agenzia per la protezione dell'ambiente e per i servizi tecnici elabora e  trasmette annualmente al Ministero dell'ambiente e della tutela del territorio  ed all'Autorita' di cui all'art. 207 del decreto legislativo 3 aprile 2006, n.  152, ulteriori dati per la predisposizione delle relazioni periodiche tra cui  quelli previsti dall'art. 3, comma 4, del decreto legislativo 22 maggio 1999, n.  209, dall'art. 11, comma 1, del decreto legislativo 24 giugno 2003, n. 209,  dall'art. 10, comma 4, del decreto legislativo 13 gennaio 2003, n. 36, dall'art.  15, comma 3, decreto legislativo 11 maggio 2005, n. 133, e dall'art. 9, comma 5,  del decreto legislativo 25 luglio 2005, n. 151.
Art. 3.
1. Il catasto telematico e' interconnesso, su rete nazionale, al Sistema  informativo nazionale ambientale (SINA), al Sistema informativo regionale  ambientale (SIRA), alla rete telematica delle camere di commercio e alla rete  telematica dell'albo nazionale gestori ambientali di cui all'art. 212, comma 23,  del decreto legislativo 3 aprile 2006, n. 152.
Art. 4.
1. Le agenzie regionali e delle province autonome per la protezione  dell'ambiente (ARPA/APPA) comunicano all'Agenzia per la protezione dell'ambiente  e per i servizi tecnici ulteriori elaborazioni statistiche da loro prodotte  autonomamente ai sensi dell'art. 1, della legge 21 gennaio 1994, n. 61.
Art. 5.
1. Il diritto di accesso alle informazioni contenute nelle «banche dati  delle dichiarazioni» e in quella statistica predisposta ai sensi della legge 25  gennaio 1994, n. 70, previsto dal decreto legislativo 24 febbraio 1997, n. 39,  si esercita nei confronti delle regioni, dell'Agenzia per la protezione  dell'ambiente e per i servizi tecnici (APAT), delle Agenzie regionali e delle  province autonome per la protezione dell'ambiente (ARPA).
Art. 6.
Art. 7.
1. Dall'attuazione del presente decreto non devono derivare nuovi o maggiori  oneri per la finanza pubblica.
2. Il presente decreto e' inviato per la pubblicazione nella Gazzetta Ufficiale  della Repubblica italiana e sul sito istituzionale reperibile all'URL www.comdel.it
Roma, 2 maggio 2006
Matteoli
Scajola

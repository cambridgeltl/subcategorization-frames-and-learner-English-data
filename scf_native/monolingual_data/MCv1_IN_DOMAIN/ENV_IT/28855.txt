L’articolo è disponibile solo per i Soci di Altroconsumo, per cui pubblico solo un breve riassunto:
Madre terra non spreca nulla, neanche gli scarti. La spazzatura può tornare a nuova vita, grazie agli impianti di compostaggio, che rigenerano gli scarti di cucina ottenendo terreno fertile.
Dai Comuni più impegno
Mentre la raccolta del secco (carta, plastica, vetro…) sta diventando una buona abitudine, differenziare l’umido è un compito ancora snobbato dai cittadini. Succede solo perché la monnezza puzza e gocciola?
Il problema è alla radice, e cioè che i Comuni che la organizzano sono pochi. Non è tanto una questione di poca informazione o di distribuzione di sacchetti adatti alla raccolta dell’umido; bisogna che le amministrazioni si attivino per avviare la raccolta separata della frazione organica. Anche perché, se andiamo a guardare i dati dell’ultimo.
Rapporto sui rifiuti urbani scopriamo che l’umido rappresenta il 35% dei rifiuti, e che ogni abitante in un anno ne produce fino a 150 kg. Purtroppo la discarica è ancora il destino più comune dei rifiuti organici, ma non è la soluzione più efficace: l’umido è ricco di acqua e deve subire trattamenti speciali, costosi, altrimenti dà origine a gas e liquami difficili da smaltire. Per lo stesso motivo brucia con difficoltà in inceneritore.
Meno rifiuti in discarica
Il compostaggio, operazione che consente di trasformare l’umido in fertilizzante, tramite impianti specializzati, assicura un miglioramento dell’intero ciclo di gestione dei rifiuti.
Il compostaggio non serve solo a smaltire la frazione organica dei rifiuti, permette anche di ridurre l’impoverimento dei suoli e di ricorrere meno a sistemi di smaltimento poco sostenibili.
In linea con la normativa che governa la politica dei rifiuti, infatti, la prospettiva è di ridurre progressivamente il quantitativo di scarti biodegradabili che finiscono ancora in discarica.
Utile e costa poco
Il compost è anche economico e permette di ridurre l’uso di fertilizzanti chimici. Perché la raccolta differenziata dell’organico possa essere destinata alla produzione di compost deve essere realizzata in modo ottimale. Se i rifiuti non vengono selezionati correttamente l’umido che arriva in stabilimento può contenere sostanze inquinanti, che rendono difficile il trattamento.
Per questi motivi, va sfatata l’idea che l’umido sia la raccolta di tutto quello che avanza in cucina: per esempio, i vasetti di yogurt, la carta oleosa o le vaschette sono esclusi. I materiali che devono essere messi nel sacco dell’umido sono quasi solo di origine naturale. Il nostro contributo di cittadini in questa prima fase di selezione è importante.
°°°
A seguito della lettura di questo articolo, ho poi scoperto tramite mia mamma che a Milano non si fa la Raccolta differenziata dell’umido. Basandosi sui quanto scritto nell’articolo, con un massimo di 150 kg. di umido pro capite, per una città come Milano (1.300.000 di abitanti) si potrebbe arrivare ad un massimo (teorico) 195.000 Tonnellate di rifiuto NON riciclato. Complimenti.
A Corbetta si può effettuare il compostaggio dopo aver fatto un corso comunale e, di conseguenza, si può richiedere la riduzione della Tariffa relativa al rifiuto.
Mi raccontava Poppea che nel paese dove abita lei, nelle vicinanze di Civitavecchia, il composit lo ha dato il comune e l’ho messo in terrazzo coperto con del nylon. Non è molto adatto perchè andava piantato in terra, ma in giardino non mi sono sentita di metterlo. Circa il riciclo dei rifiuti, doveva partire la differenziata, ci hanno dato contenitori e sacchetti, ma sembra che non riesca a decollare.
Condividi
Questo post è stato pubblicato il mercoledì, 3 novembre 2010 alle 09:10 ed è archiviato in Ambiente & Ecologia , Consumatori & Utenti . Segui i commenti a questo post con il feed RSS 2.0 .    Puoi lasciare una risposta , o mandare un trackback dal tuo sito.
Lascia un Commento
Nome
You may use these HTML tags and attributes:
<a href="" title=""> <abbr title=""> <acronym title=""> <b> <blockquote cite=""> <cite> <code> <pre> <del datetime=""> <em> <i> <q cite=""> <strike> <strong>
Avvisami via e-mail della presenza di nuovi commenti a questo articolo
Notificatemi di nuovi post via email
Articoli recenti
Iscriviti alla mailing list del Blog
Scrivi qui il tuo indirizzo mail per iscriverti al Blog e ricevere via mail le notifiche dei nuovi post
Categorie
Email check failed, please try again
Ci dispiace, il tuo blog non consente di condividere articoli tramite email.

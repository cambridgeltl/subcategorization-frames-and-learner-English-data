<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>La Nuova Ecologia.it - il giornale di Legambiente - Operazione Appennino, &#xd;
rifiuti illegali e truffa all'Ue</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>La Nuova Ecologia.it - il giornale di Legambiente - Operazione Appennino, &#xd;
rifiuti illegali e truffa all'Ue</title>
						<author></author>
						<imprint>
							<publisher></publisher>
							<pubDate>2010-12-15 18:41:06.0</pubDate>
							<eAddress>http://www.lanuovaecologia.it/view.php?id=11201&amp;contenuto=Notizia</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="it"/>
			</langUsage>
			<textClass>
				<keywords>
					<keyTerm>legambiente</keyTerm>
					<keyTerm>ambiente</keyTerm>
					<keyTerm>ecologia</keyTerm>
					<keyTerm>ecosostenibile</keyTerm>
					<keyTerm>ecorinnovabile</keyTerm>
					<keyTerm>energia</keyTerm>
				</keywords>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/ENV_IT/4656.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">Contenuto della pagina</p>
			<p id="p2">di SONIA DISTEFANO</p>
			<p id="p3">Proseguono le indagini del Noe di Ancona, che hanno portato alla luce un traffico di 16.000 tonnellate di rifiuti speciali, con la distrazione di un contributo ottenuto dalla Ue per allevare bestiame. L’attività investigativa è scattata in seguito alle segnalazioni dei residenti di Camerino</p>
			<p id="p4">LA SCOPERTA. Odori nauseabondi e malsani nell’aria delle campagne di Camerino, comune di 6.858 abitanti, in provincia di Macerata. Dopo l’estate dello scorso anno, quando il caldo ha reso ancora più intollerabile la situazione, sono iniziate le segnalazioni ai carabinieri. Siamo in contrada Tuseggia, zona agricola del Comune maceratese, dove risiedono circa 150 abitanti, per i quali aprire le finestra per areare le proprie villette era diventato impossibile. Dietro quella puzza si nascondeva un giro illecito di rifiuti speciali, circa 16.000 tonnellate, con conseguente lucro di almeno 1.000.000 euro. A rivelarlo sono le indagini condotte dal nucleo operativo ecologico di Ancona.</p>
			<p id="p5">IL BLITZ. In base all’attività degli inquirenti 11 sarebbero le persone ieri coinvolte e denunciate all’autorità giudiziaria per attività organizzata finalizzata al traffico illecito di rifiuti, malversazione a danno dello Stato, gestione di allevamento di bovini con modalità illecite, somministrando rifiuti speciali come sostanze alimentari. Unitamente alle attività condotte dai Carabinieri del Comando Provinciale di macerata, il Gip di Camerino ha emesso un'ordinanza di custodia cautelare reale nei confronti di un impianto di compostaggio della zona, di un’industria agricola e zootecnica, di 50 ettari di terreni nella disponibilità della stessa azienda e di circa 5.000 tonnellate di rifiuti.</p>
			<p id="p6">FANGHI TRUCCATI. «A causa delle segnalazioni degli abitanti – ha dichiarato ieri il tenente colonnello Antonio Menga al termine delle conferenza stampa – si era attivata anche l’Arpa. Quindi sono scattate le più approfondite indagini dell’operazione denominata “Appennino”. Le prime attività sono state mirate alla verifica e all’accertamento che l’impianto di compostaggio di Camerino funzionasse come previsto dalla legge». Le indagini hanno invece constatato che nel centro di compostaggio avveniva solo un recupero “fittizio” di grossi flussi di rifiuti speciali. Si tratta di fanghi di industrie agroalimentari, residui della produzione e lavorazione di prodotti caseari, pomodoro, bevande, ortaggi e miscele varie di rifiuti, provenienti da importanti industrie agroalimentari della Campania, del Lazio, della Marche e dell’Abruzzo. Parte di questi materiali venivano anche semplicemente abbandonati così come erano neiterreni nella disponibilità dell’azienda di Camerino. «Questi materiali - ha spiegato ancora Menga – che sono semplicemente scarti di produzione agricola, dovevano essere gestiti in maniera diversa, tenendo conto dei tempi, circa 90 giorni, per diventare compost di qualità che non emana cattivi odori».</p>
			<p id="p7">INDAGINI IN CORSO. Contestualmente, nelle province di Pesaro-Urbino, Roma, Napoli, Ferrara, Latina ed Arezzo, il personale dei Noe di Ancona, Roma, Napoli, Bologna e Firenze, ha eseguito numerose perquisizioni, acquisizioni e sequestro di documentazione ritenuta utile alle indagini. «Nelle altre regioni abbiamo individuato delle società di intermediazione della gestione dei rifiuti – ha puntualizzato il colonnello Menga, evitando di rivelare altri dettagli – Al momento posso solo dire che sono incorso ulteriori accertamenti»</p>
			<p id="p8">I PROFITTI. I profitti illeciti consistenti venuti alla luce sono stati ottenuti attraverso l’elusione dei costi destinati alla produzione e alla lavorazione del compost e allo smaltimento dei rifiuti. A ciò bisogna poi aggiungere il guadagno illecito dovuto alla gestione parallela di un allevamento di bovini. I terreni adibiti al pascolo ed a coltivazioni agricole venivano invece utilizzati in maniera illecita per interrare, spandere i rifiuti e somministrare ai bovini rifiuti speciali costituiti da sostanze alimentari. Non sono però stati rilevati pericoli per la salute pubblica. Lo stesso colonnello che ha coordinato le indagini ci ha tranquillizzato in tal senso. «Si tratta sempre di sostanze organiche provenienti da industrie agroalimentari che non sono state smaltite così come previsto dalle leggi, in modo da ridurre i costi di smaltimento, far realizzare profitti illeciti anche cambiando destinazione d’uso ai contributi dell’Unione Europea. Non si tratta di sostanze chimiche o inquinanti».</p>
			<p id="p9">TRUFFA ALL'UE. Altri reati contestati sono stati infatti getto pericoloso di cose, per aver cagionato, con l’interramento dei rifiuti sui terreni, l’emissione di odori nauseabondi in danno della popolazione locale e quello di malversazione ai danni dello Stato, attraverso l’illecita destinazione a scopi diversi dalla loro destinazione istituzionale di erogazioni e contributi dell’Unione Europea per almeno 35.000 euro.</p>
			<p id="p10">Gli ultimi 0 commenti di 0</p>
			<p id="p11">Articoli correlati</p>
		</body>
	</text>
</cesDoc>
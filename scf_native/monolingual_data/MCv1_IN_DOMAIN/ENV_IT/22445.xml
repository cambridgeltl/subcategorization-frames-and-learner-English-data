<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>Carta | Rifiuti e armi nelle «navi a perdere»</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>Carta | Rifiuti e armi nelle «navi a perdere»</title>
						<author></author>
						<imprint>
							<publisher></publisher>
							<pubDate>2010-12-15 23:35:21.0</pubDate>
							<eAddress>http://www.carta.org/campagne/ambiente/18293</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="it"/>
			</langUsage>
			<textClass>
				<keywords>
					<keyTerm>1 marzo 118 17 ottobre 20 ottobre 24 settembre 25 aprile 3.32 4 novembre 8 marzo 9 luglio abahlali abbonamenti abitare abiti puliti aborigeni aborto Abruzzo abusivismo accoglienza acea acerra acnur acqua Acqua Puglia adelchi Adriatico adrovandi aeroporti afgani Afganistan afghani Afghanistan africa africom Agenda Puglia aggressione aggressioni agricoltura agricoltura biologica agricoltura biologica. decrescita agricoltura. decrescita agrigento agro agro romano agrocombustibili agusta Aiab Aids Aiea aiuti albania albano alcoa aldo bianzino aldo morrone aldrovandi alemanno alessandria alessandro santoro alfa romeo alfano Algeria alimentazione alitalia allumieri alpheus alpi alstom alta velocità altra economia altra politica altraeconomia altrapolitica alunni alzetta amantea Amazzonia ambientalisti ambiente America latina Americhe 2004 amia amianto amministrazione amnesty anagrafe anci Ancona animalisti Annapolis anno zero annozero anp antenne antifascismo antifasciste antigone antimafia antimafia sociale Antiproibizionismo antirazzismo antirazzista antitrust anziani api appalto appello apprendistato aprilia Aquila arabi arabia saudita archeologia arci arcigay areva Argentina Arizona arma Armenia armi ascoli piceno Asia asili asilo assemblea assemblee associazione associazioni assunzioni</keyTerm>
				</keywords>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/ENV_IT/22445.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">[15 Settembre 2009]</p>
			<p id="p2">E' dagli anni novanta che le associazioni ambientaliste denunciano traffici illeciti via terra e via mare. Ci sono nomi di persone e aziende che ricorrono, ma emergono anche connivenze istituzionali nazionali e internazionali, come ricorda il Wwf</p>
			<p id="p3">Il ritrovamento della nave dei veleni nei fondali a 20 miglia dal porto di Cetraro [Cosenza] è solo un ulteriore pezzo dello scenario inquietante che riguarda il traffico illecito di rifiuti pericolosi e radioattivi e delle sue possibili sovrapposizioni con i traffici di armi, che non interessa solo la Calabria né soltanto l’Italia. Lo denunciano da anni le associazioni ambientaliste, che hanno prodotto dossier, memorie, testimonianze, agli atti della magistratura e delle istituzioni competenti. «In queste vicende vengono alla ribalta personaggi e aziende i cui nomi ricorrono in diverse inchieste legate a queste attività illegali, ma sembrerebbero emergere anche collusioni, connivenze o fenomeni di tolleranza da parte di organismi istituzionali dello Stato italiano e di Stati stranieri», si legge in un documento del 2004 prodotto da Wwf e Legambiente, inviato a tutte le commissioni parlamentari interessate, compresa la Commissione d’inchiesta sulla morte di Ilaria Alpi e Miran Hrovatin. «Nella relazione conclusiva della Commissione bicamerale sui rifiuti del ’96, si segnalavano attività sospette di occultamento in mare di container a Bosaso, nel nord della Somalia, proprio l’area su cui era impegnata la giornalista Ilaria Alpi prima di essere uccisa – dice Stefano Lenzi, responsabile legislativo del Wwf Italia – E’ dal 1997 che chiediamo di smantellare la rete internazionale che gestisce i traffici illeciti di rifiuti».</p>
			<p id="p4">E’ esattamente da dieci anni che il Wwf pone alle autorità dieci domande, che ripercorrono l’intera vicenda tornata finalmente alla ribalta, in questi giorni, con il ritrovamento della nave affondata al largo di Cetraro, carica forse di rifiuti provenienti dalla Norvegia. Fra le richieste, c’era innanzitutto quella di «indagare sull’esistenza della rete internazionale di traffici illeciti di rifiuti speciali, pericolosi e radioattivi via mare e di smantellarla al più presto, di creare un coordinamento e uno scambio di informazioni sulle indagini e i procedimenti attivati dalle varie procure della repubblica che nel tempo si sono occupati di queste vicende, tra cui quelle di Asti, La Spezia, Reggio Calabria, Napoli, Paola».</p>
			<p id="p5">Il dossier «Rifiuti Connection Liguria», preparato da Wwf e Legambiente nel 1997, è indicativo della mole di informazioni esistenti da tempo su questi traffici e dell’esistenza di una rete internazionale che ha le sue basi in Italia, ma non solo qui. Nel dossier veniva ipotizzato un ruolo centrale della Liguria, e in particolare del porto di La Spezia: da qui proveniva la Jolly Rosso, arenatasi 14 dicembre 1990 sulla costa di Amantea [Cosenza], implicata nel traffico internazionale via terra e via mare di rifiuti. In particolare nel dossier del 1997, che cita nomi e fatti, si ipotizzava «che nelle oltre 15 discariche, autorizzate e non, e nelle oltre 35 cave poste a corona dell’area di La Spezia si svolgessero attività difficilmente controllabili tali da far sospettare, come poi venne accertato nel caso della discarica consortile di Valle Scura e della discarica di Pitelli, attività di interramento o di instradamento via mare di rifiuti pericolosi e radioattivi».</p>
			<p id="p6">Oggi, il Wwf torna a chiedere di estendere l’indagine non solo in mare ma anche a terra. «In Calabria, sempre nella provincia di Cosenza, nei pressi di Amantea, è stata trovata una collina contaminata con rifiuti radioattivi. Tra le sostanze presenti, le indagini dell’Arpal, Agenzia regionale per la protezione dell’ambiente della Calabria, hanno confermato la presenza di Cesio 137. Qui, nel 2001 – ricorda Lenzi – il Wwf fu testimone di un fatto sconcertante: un camion proveniente da Caserta sbandò proprio in vicinanza della discarica e si ribaltò. Dal camion fuoriuscirono sacchi e liquidi tossici e la zona venne subito perimetrata per impedire a cittadini e passanti di attraversarla. Non si seppe mai cosa contenevano quei sacchi, nonostante le denunce».</p>
			<p id="p7">articoli correlati</p>
			<p id="p8">tel 06.45495659.</p>
			<p id="p9">navigazione</p>
		</body>
	</text>
</cesDoc>
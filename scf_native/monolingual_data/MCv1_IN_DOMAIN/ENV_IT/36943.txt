L’ ONU ha istituito un nuovo organismo per lo sviluppo sostenibile per risolvere in modo concreto la povertà e la fame nel Mondo. Si tratta del Panel on global sustainability, un ente predisposto alla crescita delle popolazioni disagiate e alla tutela dell’ambiente.
Il concetto di sviluppo sostenibile è stato introdotto per la prima volta nel 1987 dal rapporto Brundtland della Commissione mondiale sull’ambiente e lo sviluppo (WCED), così chiamato dal nome della presidente di quell’anno. Come si legge nel testo dello Our Common Future,
Lo sviluppo sostenibile è uno sviluppo che soddisfa i bisogni del presente senza compromettere la possibilità delle generazioni future di soddisfare i propri bisogni.
Se oltre 20 anni fa questo concetto poteva sembrare semplice da mettere in pratica, la situazione negli ultimi anni è cambiata radicalmente: l’inquinamento, l’ effetto serra , i cambiamenti climatici hanno alterato fortemente i parametri di benessere e di povertà, di tutela e di rispetto dell’ ambiente , di futuro. Spesso la ricchezza e il progresso non sono realtà compatibili con l’ambiente e la salvaguardia della natura e delle specie animali e vegetali, eppure il nuovo organismo ONU si fa carico di un aspetto che da troppi anni è rimandato. Lo sviluppo sostenibile, la crescita e il benessere dell’uomo nel rispetto della natura, è possibile. Se alcune settimane fa si era proposto di combattere la fame nel mondo con gli insetti , oggi si dà una risposta concreta o almeno si pongono le fondamenta per risolvere questioni cruciali per l’uomo e l’ambiente, e non più prorogabili.
Il nuovo organismo ad alto livello dell’Organizzazione delle Nazioni Unite è formato da 21 rappresentanti della società civile provenienti da diversi Paesi. Sono organizzazioni politiche e imprenditoriali guidate da Tarja Halonen, presidente della Finlandia e da Jacob Zuma, presidente del Sudafrica. Le proposte del Panel on global sustainability, previste per il 2011, saranno oggetto di discussione nella prossima riunione dell’United Nations Framework Convention on Climate Change ( UNFCCC ) che si terrà nel 2011 in Sudafrica, e della Conferenza sullo sviluppo sostenibile fissata per il 2012, a Rio de Janeiro.
Commenti:
Sito Internet (opzionale)
Il network di ISayBlog!
Favorevole
Inserisci il tuo indirizzo email per iscriverti alla Newsletter e ricevere tutti i nuovi post del blog:
Tag
Partita IVA: 09729901000

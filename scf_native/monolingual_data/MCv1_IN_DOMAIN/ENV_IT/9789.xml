<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>Rifiuti elettronici, allarme rosso rischiano anche Cina e India - Repubblica.it</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>Rifiuti elettronici, allarme rosso rischiano anche Cina e India - Repubblica.it</title>
						<author></author>
						<imprint>
							<publisher></publisher>
							<pubDate>2010-12-15 20:16:39.0</pubDate>
							<eAddress>http://www.repubblica.it/ambiente/2010/02/23/news/rifiuti_elettronici-2403736/</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="it"/>
			</langUsage>
			<textClass>
				<keywords>
					<keyTerm>Ambiente</keyTerm>
					<keyTerm></keyTerm>
				</keywords>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/ENV_IT/9789.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">rischiano anche Cina e India</p>
			<p id="p2">La denuncia dell'Unep, il Programma Ambientale delle Nazioni Unite, che ha studiato 11 nazioni dove la produzione di rifiuti tecnologici (e-waste) sta aumentando troppo. Il riciclaggio potrebbe diventare un'opportunità</p>
			<p id="p3">di FEDERICO GUERRINI</p>
			<p id="p4">crediti: StEP-GTZ</p>
			<p id="p5">FRA DIECI anni la Cina, l'India e altri Paesi in via di sviluppo, rischiano di essere sommersi da una montagna di spazzatura hi-tech. A lanciare l'allarme è un rapporto dell'Unep, il Programma Ambientale delle Nazioni Unite, che ha esaminato la situazione in 11 nazioni in forte crescita economica, dove la produzione di rifiuti tecnologici (e-waste) sta aumentando in maniera esponenziale. In Cina, per esempio, si stima che per il 2020 i rifiuti da vecchi computer aumenteranno del 400% rispetto al 2007, in India del 500%. Nello stesso periodo, la massa di telefonini scartati crescerà di 7 volte nel paese della Grande Muraglia e di 18 nel subcontinente.</p>
			<p id="p6">Il problema riguarda naturalmente anche il cosiddetto "Primo Mondo". È noto come il più grande produttore mondiale di e-waste, con tre milioni di tonnellate annue, siano proprio gli Usa, ma ad aggravare la situazione nei Paesi in via di sviluppo c'è una gestione dello smaltimento poco efficiente e potenzialmente assai dannosa per la salute della popolazione.</p>
			<p id="p7">Stampanti, telefonini, fotocamere digitali, lettori di Mp3, televisori e frigoriferi, una volta esaurito il loro compito vengono semplicemente gettati via o al massimo aperti manualmente, cercando di recuperare i materiali preziosi contenuti al loro interno, nei circuiti si trovano oro, argento, palladio, rame ed altro. Le carcasse vengono poi bruciate, rilasciando nell'atmosfera gas altamente tossici che contribuiscono all'effetto serra.</p>
			<p id="p8">In Cina, forse il Paese dove la situazione è più critica, si producono ogni anno 2,3 milioni di tonnellate di spazzatura tecnologica; un dato che però è calcolato per difetto, dato che non tiene conto delle tonnellate di rifiuti provenienti dai Paesi sviluppati, e portati a marcire in Oriente; un commercio che malgrado sia teoricamente proibito continua a prosperare. "Ma la Cina non è la sola a dover affrontare una sfida difficile  -  spiega il direttore dell'Unep, Achim Steiner - l'India, il Brasile, il Messico e altri Paesi subiranno dei danni all'ambiente e alla salute della popolazione se il riciclaggio dei rifiuti tecnologici continuerà ad essere gestito in maniera dilettantesca".</p>
			<p id="p9">Il rapporto delle Nazioni Unite non si limita però a tratteggiare un quadro a tinte fosche, ma fornisce anche qualche elemento positivo. A Bangalore, in India, per esempio, è stato già portato avanti con successo un progetto pilota di riconversione di un impianto "informale" di recupero di rifiuti, in una struttura dagli standard qualitativi avanzati. Nazioni come il Brasile, la Colombia, il Messico, il Sud Africa in cui lo smaltimento fai-da-te è ancora poco sviluppato, secondo l'Unep hanno un grande potenziale per lo stabilimento di centri di riciclaggio di eccellenza.</p>
			<p id="p10">"Agendo ora e con un'attenta pianificazione, molte nazioni potrebbero trasformare la sfida dell'e-waste in una grande opportunità   -  sottolinea Steiner  -  aumentando l'efficienza del riciclaggio, oltre a diminuire l'inquinamento e recuparare maggiori quantità di metalli preziosi, si potrebbero creare nuove opportunità occupazionali".</p>
			<p id="p11">( 23 febbraio 2010 ) © Riproduzione riservata</p>
			<p id="p12">Società soggetta all’attività di direzione e coordinamento di CIR SpA</p>
		</body>
	</text>
</cesDoc>
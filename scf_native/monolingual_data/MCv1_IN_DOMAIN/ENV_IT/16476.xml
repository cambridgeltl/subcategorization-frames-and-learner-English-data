<?xml version='1.0' encoding='UTF-8'?>
<cesDoc version="0.4">
	<cesHeader version="0.4">
		<fileDesc>
			<titleStmt>
				<title>Il sud ribolle tra i rifiuti: la cronaca tra la Campania e la Sicilia - [Agorà Magazine]</title>
				<respStmt>
					<resp>
						<type>Crawling and normalization</type>
						<name>ILSP</name>
					</resp>
				</respStmt>
			</titleStmt>
			<publicationStmt>
				<distributor>Panacea project</distributor>
				<eAddress type="web">http://www.panacea-lr.eu</eAddress>
				<availability>Under review</availability>
				<pubDate>2012</pubDate>
			</publicationStmt>
			<sourceDesc>
				<biblStruct>
					<monogr>
						<title>Il sud ribolle tra i rifiuti: la cronaca tra la Campania e la Sicilia - [Agorà Magazine]</title>
						<author></author>
						<imprint>
							<publisher></publisher>
							<pubDate>2010-12-15 22:00:41.0</pubDate>
							<eAddress>http://www.agoramagazine.it/agora/spip.php?article61</eAddress>
						</imprint>
					</monogr>
				</biblStruct>
			</sourceDesc>
		</fileDesc>
		<profileDesc>
			<langUsage>
				<language iso639="it"/>
			</langUsage>
			<textClass>
				<domain></domain>
				<subdomain/>
				<subject/>
			</textClass>
			<annotations>
				<annotation>http://sifnos.ilsp.gr/panacea/D4.3/data/20101230/ENV_IT/16476.html</annotation>
			</annotations>
		</profileDesc>
	</cesHeader>
	<text>
		<body>
			<p id="p1">Lettori unici di questo articolo: 756</p>
			<p id="p2">L’accordo tra Prodi e Cuffaro, per l’avvio degli inceneritori per i rifiuti in Sicilia, fa scattare l’allarme da parte degli ambientalisti.</p>
			<p id="p3">L’accordo tra Prodi e Cuffaro, per l’avvio degli inceneritori per i rifiuti in Sicilia, fa scattare l’allarme da parte degli ambientalisti. Rita Borsellino, esponente dell’Unione sentenzia: “ l’intesa raggiunta va contro la salute dei cittadini e contro le direttive europee sul ciclo dei rifiuti e ha il sapore amaro della beffa”. “Nel 2003 Cuffaro avrebbe dovuto raggiungere il 35 per cento di raccolta differenziata previsto dal decreto Ronchi. Oggi, nel 2007, siamo fermi a circa il 6 per cento. Autorizzare gli impianti sulla base della promessa di incrementare la raccolta differenziata è come accettare una cambiale in bianco sulla pelle dei cittadini da chi ha dimostrato coi fatti di non essere credibile”. Intanto la Rete Nazionale Rifiuti Zero diffonde la notizia di due dirigenti regionali siciliani che, non avendo autorizzato gli impianti, sono stati posti in procedura di licenziamento. Luigi Solarino, Presidente di Decontaminazione Sicilia, afferma in una email “E’ a tutti noto però, che il governo non ha il potere di invalidare le decisioni dei Tribunali amministrativi nè quello di cancellare i ricorsi pendenti, ma è anzi tenuto a rispettare ed eseguire le decisioni dei giudici. Non si comprende quindi come mai possano "ripartire" a seguito di una chiacchierata tra Prodi e Cuffaro, le procedure di costruzione degli inceneritori che sono state sospese dai giudici amministrativi. Nè ci risulta che uno solo dei molti comitati cittadini, o delle associazioni ambientaliste ovvero degli enti locali che ha proposto il ricorso al TAR si sia tirato indietro rinunciando agli atti del giudizio. Il Sud ribolle con la canicola estiva delle polemiche sulla gestione dei rifiuti, dalla Sicilia, dove, secondo la Corte dei Conti, la mafia si sarebbe già infiltrata nelle procedure di realizzazione degli inceneritori siciliani, alla Campania dove il Commissario straordinario Bertolaso esce sconfitto da un confronto giudiziario.  Uno dei legali del Comitato, oggi Movimento “ Serre per la vita ”, Raimondo Nocerino , ha incassato, infatti, la vittoria al TAR Campania Napoli che, con sentenza n. 6075/07, ha condannato il Commissario straordinario Guido Bertolaso ad emanare l’ordinanza di informazione e partecipazione ai cittadini, imposta dalla Legge L. 290/06,confermando, così, l’antidemocraticità di scelte fatte sulla pelle dei cittadini, senza nemmeno informarli.  Ed i cittadini della Campania oggi scendono in piazza contro l’emergenza rifiuti. A Napoli presidio in piazza in occasione del consiglio comunale tematico sui rifiuti, a Salerno i cittadini di Serre in corteo nel pomeriggio da Torrione fino in Prefettura; a Terzino corteo nel pomeriggio con le comunità di Terzigno, Boscoreale, Boscotrecase; a Giugliano, nella mattinata presidio sotto il consorzio di bacino napoli 1; ad Acerra, mobilitazione per portare la raccolta differenziata ad una piattaforma di riciclo.</p>
			<p id="p4">21 giugno 2007, di Cristina Liguori</p>
			<p id="p5">Sul sito www.paesemiowebtv.com c’� il video della protesta di Giugliano al consorzio di bacino. Cliccare per guardare cosa � accaduto...</p>
			<p id="p6">Rubriche</p>
		</body>
	</text>
</cesDoc>
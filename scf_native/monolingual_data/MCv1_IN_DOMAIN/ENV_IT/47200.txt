Settimana Europea per la Riduzione dei rifiuti 2010
Anche quest’anno torna la Settimana Europea per la Riduzione dei Rifiuti, dal 21 al 28 novembre un ricco programma di eventi e iniziative in Europa, Italia e Piemonte sono in calendario per ricordare che il rispetto dell’ambiente e lo sviluppo sostenibile sono sinonimo di rispetto dell’uomo.
Anche se ancora lontani dalle esperienze di comuni che nel mondo ed in Italia aderiscono a “zero waste” o a “rifiuti zero”, in grado di riciclare, riusare e differenziare la maggior parte dei rifiuti urbani, la “Settimana europea della riduzione dei rifiuti”, ha l’obbiettivo di diffondere ad un pubblico il più vasto possibile l’importanza dell’attuazione di politiche e pratiche di riduzione della spazzatura. Evitare l’invio dei rifiuti in discarica, con i conseguenti pericoli per la salute, le risorse naturali e gli oneri per il sistema fiscale della comunità, è possibile, come dimostrano svariate esperienze in giro per il mondo.
La "Settimana" intende promuovere azioni sostenibili volte alla prevenzione – riduzione della produzione dei rifiuti. Rivolgendosi in particolare modo a pubbliche amministrazioni e enti locali, associazioni e ONG, produttori, industria e mondo delle imprese, istituti scolastici e chiedendo loro di partecipare attivamente all’iniziativa promuovendo e organizzando azioni virtuose, ispirate da cinque principi:
troppi rifiuti
meno rifiuti gettati via
Lo stesso invito viene indirizzato ai singoli cittadini a partire dalla divulgazione sul sito italiano di una serie di consigli, materiali e buone prassi incentrate sugli acquisti consapevoli e sull’attenzione agli imballaggi, le sostanze più difficili da smaltire e che aumentano notevolmente la produzione di scorie. Ad esempio preferire durante la spesa ai sacchetti di plastica, quelli di carta o ancor meglio di tessuto, prediligere articoli con poco imballaggio, costituito da un solo materiale o prodotti concentrati, “formato famiglia”, con contenuto ricaricabile e non abusare di beni  “usa e getta”.
Per l’edizione 2010 le adesioni non mancano e sono numerose, se prendiamo ad esempio un puro dato quantitativo, almeno per il Piemonte però sono quelle dei singoli cittadini, rispetto alle amministrazioni, le più corpose. Segno che la scure dei tagli sulle tematiche ambientali, inizia a farsi sentire e a portare sempre più lontano dalle agende politiche locali e nazionali, fatto salva qualche eccezione, la salvaguardia del territorio e lo sviluppo sostenibile.
Così in Piemonte alle sei pagine di eventi che entrano nel programma di associazioni, imprese e  amministrazioni , ad oggi fanno eco le dieci di singole persone . Si va dal nonno, che per scrivere usa una penna stilo e una cartuccia che riempie con una siringa, per non comprare biro di plastica, alla Città di Vercelli, che il 27 novembre distribuirà gratuitamente borse per la spesa in cotone resistente; da chi ha deciso di prodursi lo yogurt in casa, alla conferenza stampa della Regione Piemonte di presentazione dell'accordo del progetto sul recupero dei cibi cotti non consumati in alcune mense scolastiche da destinare a persone in difficoltà.
Più corposi i programmi degli eventi in Provincia di Torino, delle proiezioni di Cinemambiente e nel capoluogo regionale.
Fonte: Provincia di Torino, Eco delle città
Oltre a informazioni su settimana europea per la riduzione dei rifiuti, su Effetto Terra, puoi trovare informazioni su rifiuti, discariche, raccolta differenziata, inceneritori e iscriverti a  newsletter , segnalare siti  e partecipare a  forum , nonchè visitare i  siti consigliati , che trattano queste tematiche."
Oppure consulta il nostro elenco ragionato delle risorse web disponibil e segnaliacene nuove.
E-mail:
Login utente

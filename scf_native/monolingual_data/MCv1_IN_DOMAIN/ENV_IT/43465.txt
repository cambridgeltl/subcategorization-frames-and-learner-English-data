By Redazione • feb 7th, 2009 • Category: Rifiuti-riduzione
Individuazione di un sito alternativo
a Malagrotta nel comune di Roma, costruzione dell’impianto di
Albano e aumento della raccolta differenziata. Sono le tre linee
individuate dal Pd come punti critici della gestione del
problema rifiuti da parte del Campidoglio. A spiegarle e’ stato
il segretario regionale del Pd Roberto Morassut illustrando il
documento approvato il 14 gennaio dalla direzione del partito.
”Il Comune di Roma – ha detto Morassut – non sta gestendo il
piano regionale ma si muove in una condizione di incertezza.
Questa giunta annaspa sulla gestione dei rifiuti. Non sta
decidendo nulla sulla questione della chiusura di Malagrotta.
Deve individuare un sito alternativo ma si sta muovendo in modo
furbesco perche’ l’ipotesi Allumiere catapulta nella provincia
un problema che deve essere invece affrontato dal Campidoglio.
Chiediamo che faccia un bando pubblico con criteri chiari per
individuare un’area e che venga esaminato da una commissione di
esperti indipendenti”. Questa ipotesi, inoltre, deve essere
rivista anche in virtu’ dell’approvazione da parte della giunta
regionale della delibera che ridisegna gli Ato.
In secondo luogo, ha continuato Morassut, ”il Comune non sta
facendo nulla per realizzare la societa’ veicolo Acea-Ama e soci
privati per la costruzione dell’impianto di Albano previsto dal
piano rifiuti. Rischiamo di rientrare nell’emergenza”. In terzo
luogo, ha concluso Morassut, ”il Comune attraverso Ama non sta
facendo una politica industriale seria per l’aumento della
raccolta differenziata”
Argomenti
